༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG14588
ImageGroup:
ISBN:
11KG21928
9787542116420
LCCN:
n/a
N:
9787542116420
Title:
མངོན་བརྗོད་ཀྱི་འགྲེལ་པ་མཐོང་བ་དོན་གསལ།
mngon brjod kyi 'grel pa mthong ba don gsal/
Author:
དགེ་ལེགས་བསོད་ནམས
|dge legs bsod nams
n/a
Descriptor:
Original Publication:
Place:
Publisher:
n/a;n/a
len kru'u/
kan su'u mi rigs dpe skrun khang/
Date:
2009
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 5/2015



{2u65
མངོན་བརྗོད་ཀྱི་འགྲེལ་པ་མཐོང་བ་དོན་གསལ་
ཞེས་བྱ་བ་བཞུགས་སོ།།
དགེ་ལེགས་བསོད་ནམས་དང་བསྟན་པ་རིན་ཆེན་གྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



མདོན་བརྗོད་ཀྱི་འགྲེལ་པ་མཐོད་བ་དོན་གསལ་
ཞེས་བྱ་བ་བཞུགས་སོ། །
དགེ་ལེགས་བསོད་ནམས།
བསྟན་པ་རིན་ཆེན།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP)数据
词藻学注疏:藏文/格拉索南著,一兰州:甘肃
民族出版社,2010.1
ISBN 978-7-5421-1642-0
I. 0词… 1.0格…. 0藏语一词汇学 N.
0214.3 .
中国版本图书馆 CIP 数据核字(2009)第225269号
书名:词璃学注孩
作者:格拉索南 著
责任编辑:扬忠仁育
封面设计:格拉索南
版:甘肃民族出版社(730030 兰州市南滨河东路520号)
行:甘肃民族出版社发行部(730030 兰州市南滨河东路520号)
期:甘肃发展印刷公司
本:880 x 1230 毫米 / 32 印张:8
数:130千
版 次:2009年12月第1版 2009年12月第1次印刷
印 数 :1-1000
号:ISBN 978-7-5421-1642-0
定 价 :18.00 民文)
出发印开字版印书定
甘肃民族出版社图书若有破损、缺页或无文字现象,可直接社联系换。
邮编:730030 地址:兰州市南滨河东路50号 网址:htp://www prima.com
投稿邮箱:liuxintian@yahoocom.cn
发行部:葛慧 联系电话:0931-8773271 传真) E-mail:gamiehui3271 erom.com
版权所有,翻印必究



ཡི་གེ་ཐམོ(ལོག་
སྔར་རླར་དབང་སིཀྱིཞབསྤྱོད་ལམ།
བོས་དགེ་མིང་པ་ ལྷུ་ར་བའི ཕ་ཏན་ནི་རྒྱལ་ཕྱི་
།
ལར་ཁ་དཔེ་



དཀར་ཆག
བ• • ༡
གླེང་གཞི།
ས་བཅད་དང་པོ། བསྟན་བཅོས་དངོས་བཤད་པ་ལ། ...…....
དང་པོ་བསྟན་བཅོས་ཀྱི་མཚན་བརྗོད་པ་ནི། ........….................
གཉིས་པ་རྩོམ་ཕྱག་བྱེད་པ་ནི། …..…….……...….....
གསུམ་པ་མཆོད་པར་བརྗོད་པ་ནི། .....….……...
བཞི་པ་ཁེངས་པ་བསྐྱུང་བ་ནི། ....………….…………….…………….…….…….….…………….…….……..༩
ལྔ་པ། རྩོམ་པར་དམ་བཅའ་བ།
ས་བཅད་གཉིས་པ། བསྟན་བཅོས་ཀྱི་གཞུང་དངོས་འཆད་པ།... ༡༠
སྡེ་ཚན་དང་པོ་ལ་བཞི་སྟེ།
.…….………...༡༠
དང་པོ་རྒྱལ་བ་དང་བྱང་ཆུབ་སེམས་དཔའ་ལ་སོགས་པའི་རབ་ཏུ་བྱེད་པ་ནི།... ༡༠
གཉིས་པ་ལྷ་དང་ཕྱོགས་ལ་སོགས་པའི་རབ་ཏུ་བྱེད་པ་ནི། ...….….…….………………….. ༡༩
གསུམ་པ་ནམ་མཁའ་དང་གཟའ་སྐར་ལ་སོགས་པའི་རབ་ཏུ་བྱེད་པ་ནི།…….……..༣༨
བཞི་པ་དུས་དང་བསྐལ་པ་ལ་སོགས་པའི་རབ་ཏུ་བྱེད་པ་ནི། ...……………..………..༥༥



སྡེ་ཚན་གཉིས་པ། ས་འོག་གི་སྡེ་ཡན་ལག་དང་བཅས་པ་བཤད་པ་ནི།… ༧༣
སྡེ་ཚན་གསུམ་པ། ས་སྟེང་གི་སྡེ་ཡན་ལག་དང་བཅས་པ་བཤད་པ་ནི།…..༨༨
དང་པོ། ནགས་དང་སྨན་ལ་སོགས་པའི་རབ་ཏུ་བྱེད་པ། ..………..….……….....༨༨
གཉིས་པ། རི་དྭགས་དང་བྱ་ལ་སོགས་པའི་རབ་ཏུ་བྱེད་པ་ནི། .........…...༡༡༦
གསུམ་པ། མི་ལ་སོགས་པའི་རབ་ཏུ་བྱེད་པ་ནི། ..…..…........…….…….……......
བཞི་པ། བྲམ་ཟེ་དང་རྒྱལ་རིགས་ལ་སོགས་པའི་རབ་ཏུ་བྱེད་པ་ནི།….………….…… ༡༦༨
ལྔ་པ། རྗེའུ་རིགས་དང་དམངས་རིགས་ལ་སོགས་པའི་རབ་ཏུ་བྱེད་པ། ......༢༠༡
ས་བཅད་གསུམ་པ། མཇུག་བསྡུ་ཞིང་དགེ་བ་བསྔོ་བ།…….….…༢༢༩
ཞར་བྱུང་། གྲངས་ཀྱི་མངོན་བརྗོད་ཀྱི་རྣམ་བཤད་བཞུགས་སོ། །
........༢ ༣༢
མཇུག་གི་གཏམ།...
....…..༢༤༥



མངོན་བརྗོད་ཀྱི་འགྲེལ་པ་མཐོང་བ་དོན་གསལ་ཞེས་བྱ་བ།
གླེང་གཞི།
མཁྱེན་བརྩེ་སྤྲིན་གྱི་བ་གམ་ལས་འོངས་པའི། །ལེགས་བཤད་
བདུད་རྩིའི་ཟིལ་མ་རྟག་འཇོ་བས། །སྐལ་བཟང་བློ་ཡི་ཞིང་ས་གཙང་མ་
རུ། །ཤེས་ཡོན་འབྲས་བཟང་སྨིན་མཛད་བཤེས་ལ་འདུད། །
ཕྱི་ནང་སྣོད་བཅུད་འཁོར་འདས་ཀྱིས་བསྡུས་པའི། །ཤེས་དང་
ཤེས་བྱའི་རྣམ་གྲངས་ཇི་སྙེད་པར། །བརྡ་དང་ཐ་སྙད་མིང་ཚིག་བང་
མཛོད་ལས། །མངོན་བརྗོད་མིང་གི་བཏགས་དོན་གསལ་ཙམ་འབྲི། །དེ་
ཡང་འདྲ་འབྲེལ་ལ་སོགས་པ། །རྒྱུ་མཚན་བརྟེན་ནས་བཏགས་པའི་
ཕྱིར། །མངོན་བརྗོད་མིང་གི་གྲུབ་ཚུལ་ནི། །ཕལ་ཆེར་རྗེས་གྲུབ་ཡིན་
ཤེས་བྱ། །གསར་བུ་དོན་གཉེར་ཅན་རྣམས་ལ། །ཕན་འདོད་བསམ་
པས་ཀུན་བསླངས་ཏེ། །མཐོང་བ་ཙམ་གྱིས་དོན་གསལ་བའི། །སྐྱེས་
འདི་དགྱེས་པའི་གཟིགས་མོར་སྤྲོ། །དེ་ཡང་འཛམ་གླིང་གི་ཏོག་ལྟར་
མངོན་པར་འཕགས་པ། བོད་ཡུལ་ཁ་བ་ཅན་ནམ་བསིལ་ལྡན་སཱ་ལའི་
སྨན་ལྗོངས་ཞེས་གྲགས་པ་འདིར། སྒྲ་ཚད་བཟོ་གསོ་ལ་སོགས་པ་རིག་
པའི་གནས་ཀྱིས་ཕྱུག་ཅིང་། ཁྱད་པར་མངོན་པར་བརྗོད་པའི་བསྟན་
བཅོས་མང་དུ་བཞུགས་པ་ལས། སྐབས་སུ་བབ་པ་ནི་རྒྱུས་བསྡུས་



RE
འཚམས་ཤིང་གསར་བུ་རྣམས་ཀྱི་དགོས་མཁོ་ཡོངས་སུ་སྐོང་ནུས་པའི་་
མངོན་བརྗོད་ཀྱི་བསྟན་བཅོས་རྒྱ་མཚོའི་ཆུ་ཐིགས་ཞེས་བྱ་བ་འདི་ཉིད་
འཆད་པ་ལ། དང་པོ་རྩོམ་པ་པོའི་ལོ་རྒྱུས་མདོར་བསྡུས་ནི། བསྟན་
བཅོས་འདིའི་རྩོམ་པ་པོ་ནི་དངུལ་ཆུ་དྷརྨ་བྷ་དྲའམ་བླ་མ་ཆོས་བཟང་
ཡིན་ཞིང་ཁོང་ནི་གཙང་གཡས་རུའི་ཆ་རུང་སྟོད་ཕྱུག་མོའི་ཡུལ་དུ་་་་་་
ཡབ་བཀྲ་ཤིས་དཔལ་འབྱོར་དང་ཡུམ་མཁའ་འགྲོ་དཔལ་སྐྱིད་གཉིས་་་
ཀྱི་སྲས་སུ་རབ་བྱུང་བཅུ་གསུམ་པའི་ཆུ་འབྲུག་(སྤྱི་ལོ་༡༧༧༢)ལོར་
སྐུ་འཁྲུངས། དགུང་ལོ་བཅུ་གཅིག་པར་སྐུ་ཞང་རྒན་པོ་ལྷ་བུ་ཞེས་པ་
ལས་ཡི་གེའི་འབྲི་ཀློག་སྦྱོང་བའི་མགོ་བརྩམས། ཁྱིམ་ཧ་ཅང་དབུལ་པོ་
ཡིན་པས་ར་ལུག་འཚོ་ཞོར་དུ་ཡི་གེ་སྦྱོང་ཐབས་བྱས་ཏེ་ཡུན་མི་རིང་་་་
པར་འབྲི་ཀློག་ལ་ཐོགས་པ་མེད་པར་གྱུར། དགུང་ལོ་བཅུ་བཞི་པ་ཤིང་
སྦྲུལ་ལོར་བཀྲ་ཤིས་དགེ་འཕེལ་གླིང་དུ་ཕེབས་ཏེ་སློབ་དཔོན་བློ་བཟང་
རྒྱལ་མཚན་ལ་སྐྲ་ཕུད་ཕུལ་ཏེ་གྲྭ་བཙུན་བྱས། མིང་བློ་བཟང་ཚེ་རིང་
ཞེས་པར་བཏགས། ལོ་དེར་མཁས་ཆེན་ངག་དབང་རྡོ་རྗེའི་དྲུང་དུ་
དགེ་བསྙེན་དང་དགེ་ཚུལ་གྱི་སྡོམ་པ་རིམ་བཞིན་བླངས། དགུང་ལོ་
བཅོ་བརྒྱད་ཐོག་གཅེན་པོ་རྟ་མགྲིན་དབང་རྒྱལ་དུས་ལས་འདས་པ་་་་
དང་། བཅུ་དགུ་པའི་ཐོག་མ་ཡུམ་དང་སྲུ་མོ་གཉིས་ཀྱང་དུས་གཅིག་ལ་
འདས་པས་ཐུགས་སྐྱོ་ཚད་མེད་སྐྱེས་ཏེ་དབེན་གནས་དངུལ་ཆུ་རི་ཁྲོད་
དུ་ཕེབས་ཏེ་སྒྲུབ་པ་ཉམས་ལེན་མཛད། བཅུ་དགུ་པ་ལྕགས་ཁྱིའི་ལོ་



དེར་སློབ་དཔོན་ཡེ་ཤེས་དཔལ་གྲུབ་ཀྱི་དྲུང་ནས་དགེ་སློང་གི་སྡོམ་པ་
མནོས། དགུང་ལོ་ཉེར་གཅིག་པ་ཆུ་བྱི་ལོར་བློ་བཟང་སྐལ་བཟང་ཆོས་
རྒྱལ་སློབ་དཔོན་དུ་བསྟེན་ནས་བཀའ་ཆོས་གསན་སྦྱོང་མཛད། དགུང་
ལོ་ཉེར་གཉིས་ནས་སོ་གཉིས་བར་ལོ་ངོ་བཅུའི་རིང་བཀྲ་ཤིས་ལྷུན་པོ་་་
རུ་ཐེངས་མང་ཕེབས་ཏེ་སློབ་དཔོན་མཁས་ཆེན་དུ་མ་ལས་བཀའ་ཆོས་
མང་པོ་ཞུས། ཁྱད་པར་དུ་རྗེ་དྲུང་བློ་བཟང་དགེ་འདུན་དྲུང་དུ་སྒྲ་
དང་། སྙན་ངག སུམ་རྟགས། མངོན་བརྗོད། སྡེབ་སྦྱོར་ལེགས་པར་
སྦྱངས་ཏེ་མཁས་པ་ཆེན་པོར་གྱུར། སློབ་མ་ལེགས་བཤད་ལྗོན་པའི་
དབང་པོ་དང་དཀའ་གནད་གསལ་བའི་མེ་ལོང་སོགས་ཀྱི་མཛད་པ་པོ་
དངུལ་ཆུ་དབྱངས་ཅན་གྲུབ་པའི་རྡོ་རྗེ་སོགས་སྐྱེས་ཆེན་དམ་པ་མང་་་་་
དུ་བྱུང་། ཁོང་དགུང་ལོ་སོ་གཅིག་གི་ཐོག་ནས་མངོན་བརྗོད་ཀྱི་བསྟན་
བཅོས་རྒྱ་མཚོའི་ཆུ་ཐིགས་འདི་ཉིད་མཛད་པ་དང་། དགུང་ལོ་སོ་ལྔའི་
ཐོག་སུམ་རྟགས་ཀྱི་འགྲེལ་པ་སི་ཏུའི་ཞལ་ལུང་མཛད་པ་སོགས་་་་་་་་
བརྩམས་ཆོས་པོད་དྲུག་བཞུགས་པར་གྲགས། དགུང་ལོ་བརྒྱད་ཅུར་
ཕེབས་པ་རབ་བྱུང་བཅུ་བཞི་པའི་ལྕགས་ཕག(སྤྱི་ལོ་༡༨༥༡）ལོར་་་
དངུལ་ཆུ་རི་ཁྲོད་དུ་སྐུ་གཤེགས། །
གཉིས་པ་མངོན་བརྗོད་སློབ་པའི་དགོས་པ་ནི། སྤྱིར་རིག་པའི་
གནས་ཁོང་དུ་ཆུད་པ་དང་འཆད་རྩོད་རྩོམ་གསུམ་གྱི་བྱ་བ་དངོས་ལ་་་
འཇུག་པར་ཐོག་མར་ཐོས་པས་རང་ཉིད་གང་ལ་འཇུག་པའི་གཞུང་གི་



ཚིག་དོན་ཇི་ལྟ་བ་ཤེས་དགོས་ཏེ། དེ་ཡང་ཡི་གེ་ལས་མིང་དང་། མིང་
ལས་ཚིག ཚིག་ལས་བརྗོད་པ་རྟོགས་དགོས་ལ་ཚིག་དོན་གཉིས་ནི་མིང་
དུ་མ་འདུས་པ་ལས་བྱུང་བ་ཞིག་ཡིན་པས་སློབ་གྲྭ་ལ་ཞུགས་ཚད་ཀྱིས་་
ཐོག་མར་དོན་གཅིག་མིང་མང་ལ་འཇུག་པ་དང་། མིང་མང་པོས་དོན་
གཅིག་མཚོན་པར་བྱེད་པའི་རིག་གནས་འདི་ཉིད་བློ་ལ་མ་བཟུང་་་་་་་
ཐབས་མེད་དང་བཟུང་ནས་དུས་རྒྱུན་ཐོགས་མེད་ཀྱི་བྱང་པོ་བྱུང་ན་་་་
མིང་ལ་མི་རྨོངས་པའི་དགོས་པ་ཡོད་དོ། །
གསུམ་པ་མངོན་བརྗོད་ཀྱི་མིང་གི་གྲུབ་ཚུལ་ནི། ༡.གཏམ་རྒྱུད་ལ་
བརྟེན་ནས་བཏགས་པ། མངོན་བརྗོད་ཀྱི་མིང་དག་ནི་ཧ་ཅང་སྔ་བའི་
གནའ་དུས་ནས་རིམ་བཞིན་བྱུང་བ་ཡིན་པས། ཕྱི་རོལ་པའི་གྲུབ་
མཐའ་སྨྲ་བ་རྣམས་ཀྱིས་ལྷ་ཆེན་པོ་དབང་ཕྱུག་དང་། ཁྱབ་འཇུག་དང་།
ཚངས་པ་དང༌། བརྒྱ་བྱིན་སོགས་དང་དེ་དག་དང་འབྲེལ་བའི་སྣོད་
བཅུད་ཀྱི་དངོས་པོ་མཐའ་ཡས་པའི་མིང་གི་བྱུང་ཚུལ་ནི་ཕལ་ཆེར་་་་་
རིག་བྱེད་ཀྱི་གཏམ་རྒྱུད་ལ་བརྟེན་ནས་བྱུང་ཞིང་། སངས་རྒྱས་ཆོས་
ལུགས་དར་བ་ནས་བཟུང་དེའི་གཏམ་རྒྱུད་དང་རྣམ་ཐར་གཞིར་་་་་་
བཟུང་ནས་བཏགས་པའི་མིང་གི་མངོན་བརྗོད་ཀྱང་མཐའ་ཡས་པ་་་་་
ཞིག་ཡོད་དོ། ། ༢.ནུས་པའམ་བྱེད་ལས་ཀྱི་སྒོ་ནས་བཏགས་པ། དཔེར་
ན། ཆུ་རྡུལ་འཛིན་པར་བྱེད་པའི་ཆ་ནས་སྤྲིན་ལ་ཆུ་འཛིན་དུ་གྲགས་པ་
དང༌། སྐྱེ་དངོས་རྣམས་སྲེག་པར་བྱེད་པའི་ནུས་པ་དང་ལྡན་པའི་ཆ་



ནས་མེ་ལ་སྲེག་བྱེད་ཅེས་དང་། ཟླ་བའི་འོད་ཀྱིས་སྐྱེ་དགུ་རྣམས་ཀྱི་ཚ་
བའི་གདུང་བ་སེལ་བར་བྱེད་པའི་ཆ་ནས་བསིལ་སྦྱིན་དབང་པོ་དང་་་་
བསིལ་ཟེར་ཅན་ཞེས་དང་། ནོར་གྱི་རིགས་རྣམས་འཛིན་པར་བྱེད་
པའི་ནུས་པ་དང་ལྡན་པའི་ཆ་ནས་ས་གཞི་ལ་དབྱིག་འཛིན་དང་ནོར་་་
འཛིན་སོགས་སུ་གྲགས་པ་དང་། སྤྲིན་ལ་ཉི་འོད་སྒྲིབ་པའི་ནུས་པ་ལྡན་
པའི་ཆ་ནས་ཚ་ཟེར་འཇོམས་ཞེས་པ་ལྟ་བུས་མཚོན་པར་བྱའོ། ། ༣.
གཞི་དེ་ལ་ཆོས་དེ་ཡོད་པའམ་ལྡན་པའི་སྒོ་ནས་བཏགས་པ། དཔེར་ན།
སྤྱན་རས་གཟིགས་ཀྱི་ཕྱག་ན་པདྨ་ཡོད་པའི་ཆ་ནས་ཕྱག་ན་པདྨ་དང་།
གསེར་ལ་མདངས་ཡིད་དུ་འོང་ཞིང་གསལ་བ་ཞིག་ཡོད་པའི་ཆ་ནས་་་་་
མདོག་ལྡན་དང་མདངས་ལྡན་ཞེས་སུ་འབོད་པ་དང༌། ས་གཞི་ལ་
གསེར་དངུལ་སོགས་རིན་པོ་ཆེ་སྣ་ཚོགས་ལྡན་པའི་ཆ་ནས་ནོར་ལྡན་་་་་
ཞེས་པ་ལྟ་བུས་མཚོན་པར་བྱའོ། ། ༤.རང་ཉིད་གནས་པའི་དུས་དང་
དེའི་ཁྱད་ཆོས་ཀྱི་སྒོ་ནས་བཏགས་པ། དཔེར་ན། ཧོར་ཟླ་བཞི་པའི་
མིང་ལ་མེ་ཏོག་ཅན་དུས་ཞེས་སུ་གྲགས་པ་དང་། དགུན་ཁ་ལ་ཁ་བའི་
དུས་དང་། ཟླ་བ་ལ་མཚན་མོའི་མགོན་པོ་དང་། འབྲུག་སྒྲ་ལ་དབྱར་
སྐྱེས་རྔ་ཞེས་པ་ལྟ་བུས་མཚོན་པར་བྱའོ། ། ༥.གྲངས་ཀྱི་སྒོ་ནས་
བཏགས་པ། དཔེར་ན། སེང་གེ་ལ་གདོང་ལྔ་པ་ཞེས་དང་། ལག་པའི་
མིང་ལ་ཡལ་འདབ་ལྔ་པ་དང༌། མཚན་མོ་ལ་ཐུན་གསུམ་པ། སྲིན་པོའི་
རྒྱལ་པོ་ལ་མགྲིན་པ་བཅུ་པ་ཞེས་པ་ལྟ་བུས་མཚོན་ནོ། ། ༦.གཞན་



ཡང་རྒྱུ་དང་འབྲས་བུ་སོགས་ཀྱི་སྒོ་ནས་བཏགས་པ་བཅས་ཡོད་པར་་་
མ་ཟད། རྟེན་དང་བརྟེན་པའི་སྒོ་ནས་བཏགས་པ་དང་། གཞན་ཡང་
མིང་ལ་འདོད་རྒྱལ་དང་རྗེས་གྲུབ། དངོས་མིང་དང་བཏགས་མིང་
སོགས་དང་། དུས་གསུམ་དང་བྱ་བྱེད་སྐུལ་ཚིག་སོགས་ཀྱི་སྒོ་ནས་
བཏགས་པའི་རྣམ་གཞག་མཐའ་ཡས་པ་རྣམས་ཞིབ་ཏུ་སྦྱངས་ནས་རྒྱུ་
ཆེར་ཤེས་པར་བྱའོ། །
བཞི་པ་མིང་གི་མངོན་བརྗོད་ཀྱིས་རྩོམ་ཡིག་ལ་ཐོན་པའི་ནུས་པ་་་
ནི། མིང་གི་མངོན་བརྗོད་ཀྱིས་རྩོམ་ཡིག་གི་ཚིག་རྣམས་སྙན་ཞིང་
འཇེབས་ལ་ཡིད་འཕྲོག་པར་བྱེད་ཅིང་ནང་དོན་གཏིང་ཇེ་ཟབ་ཏུ་འགྲོ་
བར་བྱེད་པ་དང་། ཚིགས་སུ་བཅད་པའི་རྐང་པ་མ་ལོང་ན་བརྗོད་བྱའི་
དངོས་པོ་དེའི་མིང་གི་རྣམ་གྲངས་གཞན་ཞིག་བཀོལ་ནས་ཚིག་གི་ཁ་་་་
སྐོང་ཆོག་པ་དང་། ཚེག་བར་མང་བར་གྱུར་ཚེ་མིང་གི་རྣམ་གྲངས་
གཞན་ཞིག་བཀོལ་ནས་ཇེ་ཉུང་གཏོང་ཆོག་ལ། བརྗོད་བྱ་ཅུང་ཟད་
གབ་ནས་བརྗོད་དགོས་པའི་རྩོམ་ཡིག་འབྲི་ཚེ་ཀུན་ལ་རྒྱུན་དུ་མ་་་་་་་
གྲགས་པའི་མིང་གི་མངོན་བརྗོད་བཀོལ་ནས་སྙན་རྩོམ་དེ་ཁ་དམ་ཞིང་
དོན་རྟོགས་དཀའ་བར་གྱུར་པ་སོགས་ཁྱད་ཆོས་བླ་ན་མ་མཆིས་པ་་་་་
མང་ངོ་། །



ས་བཅད་དང་པོ། བསྟན་བཅོས་དངོས་བཤད་པ་ལ།
བསྟན་བཅོས་ཀྱི་ཀླད་ཀྱི་དོན་དང་གཞུང་གི་དོན་དང་མཇུག་གི་་་
དོན་ཏེ་ས་བཅད་ཆེན་པོ་གསུམ་དུ་དབྱེ་བར་བྱའོ། །
དང་པོ་བསྟན་བཅོས་ཀྱི་མཚན་བརྗོད་པ་ནི། དེ་ལ་ལྔ་སྟེ་
རྩོམ་ཕྱག་བྱེད་པ་དང་། མཆོད་པར་བརྗོད་པ། ཁེངས་པ་བསྐྱུང་བ།
རྩོམ་པ་དམ་བཅའ་བའོ། །དང་པོ་བསྟན་བཅོས་ཀྱི་མཚན་བརྗོད་པ་ནི།
མངོན་བརྗོད་ཀྱི་བསྟན་བཅོས་རྒྱ་མཚོའི་ཆུ་ཐིགས་ཞེས་བྱ་བ་བཞུགས་་
སོ། །ཞེས་པ་སྟེ། ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན་
སོགས་དངོས་པོ་ཇི་འདྲ་བ་རེ་རེར་འདྲ་འབྲེལ་སོགས་རྒྱུ་མཚན་དུ་་་་་
བྱས་ནས་བཏགས་པའི་མིང་གི་མངོན་བརྗོད་དེ་རྒྱུ་མཚོ་ཆེན་པོ་ལྟར་་་་
མཐའ་ཡས་པའི་ནང་ནས་འདིར་ཉེར་བར་མཁོ་བའི་རིགས་ཆུ་ཐིགས་་
ཙམ་ཞིག་བཞུགས་སོ་ཞེས་པའོ། །
གཉིས་པ་རྩོམ་ཕྱག་བྱེད་པ་ནི། ན་མོ་གུ་རུ་མཉྫ་གྷོ་ཥཱ་ཡ། ཞེས་
པ་སྟེ། དེ་བོད་སྐད་དུ་བསྒྱུར་ན། བླ་མ་འཇམ་དཔལ་དབྱངས་ལ་ཕྱག་
འཚལ་ལོ། །ཞེས་པའོ། །
གསུམ་པ་མཆོད་པར་བརྗོད་པ་ནི། གཙུག་ན་ཟླ་བ་ཞེས་
སོགས་ཤོ་ལོ་ཀ་གསུམ་སྟེ། གཙུག་ན་ཟླ་བ་སྟེ་ལྷ་ཆེན་དབང་ཕྱུག་དང༌།
རང་བྱུང་ནི་ལྷ་ཚངས་པ་དང་། པད་དཀར་མིག་ནི་ལྷ་ཁྱབ་འཇུག་



དང་། སྤྲིན་ལ་ཞོན་ནི་ལྷའི་དབང་པོ་བརྒྱ་བྱིན་དང་། མ་གཉིས་ནི་
ཚོགས་བདག་གླང་སྣ་དང་། ཀཏི་ཀ་ནི་གཞོན་ནུ་གདོང་དྲུག་དང་། མེ་
ཟླུམ་ནི་ཉི་མ་དང་། ཆ་གཏེར་ནི་ཟླ་བ་སྟེ་ལྷ་ཆེན་པོ་བརྒྱུད་སོགས་
འཇིག་རྟེན་འདིར་ཆེ་བར་རློམ་པ་རྣམས་ཀྱི་གཙུག་གི་ནོར་བུ་གདན་་་་་
དུ་བྱས་པའི་ཁྲི་ལ་ཞབས་ཀྱི་སེན་མོ་འགོད་པར་མཛད་མཁན་རྒྱལ་པོ་
ཟས་གཙང་གི་སྲས་ལ་གུས་པས་རབ་ཏུ་འདུད་པའོ། །
མཚན་བཟང་པོ་སོ་གཉིས་དང་དཔེ་བྱད་བཟང་པོ་བརྒྱད་ཅུའི་་་་
ཡོན་ཏན་གྱིས་རབ་ཏུ་བརྒྱན་པས་གཟི་བརྗིད་ཀྱི་དཔལ་འབར་བ་ཟླ་་་་
བ་ཞུན་མའི་ཕུང་པོའི་ཁ་དོག་ལྟ་བུའི་སྐུ་དང་རིན་པོ་ཆེ་ཨིནྡྲ་ནཱི་ལའི་་་
ཁ་དོག་ལྟ་བུའི་མཐོན་མཐིང་རལ་པའི་ཟུར་ཕུད་ལྔ་ཡིས་མཛེས་པར་་་་
བྱས་པ་སྐྱེ་བོ་གང་ཞིག་གིས་ཡིད་ལ་ཅུང་ཟད་དྲན་པ་ཙམ་གྱིས་ཀྱང་མ་
རིག་རྨོངས་པའི་མུན་པ་ཐམས་ཅད་ཕམ་པར་མཛད་པའི་རྒྱལ་ཀུན་་་
གསུང་གི་དབང་ཕྱུག་ལ་ཕྱག་འཚལ་ལོ་ཞེས་འཇམ་དཔལ་དབྱངས་ལ་་་
ཕྱག་འཚལ་བའོ། །
སྟོང་ཕྲག་བརྒྱད་ཅུ་རྩ་བཞི་སྟེ་ཉོན་མོངས་བརྒྱད་ཁྲི་བཞི་སྟོང་་་་་་
འདུལ་བྱེད་ཀྱི་གཉེན་པོར་གསུངས་པའི་ཆོས་ཀྱི་ཕུང་པོ་བརྒྱད་ཁྲི་བཞི་
སྟོང་རྣམས་རྒྱུད་མང་གི་སྒྲ་ལས་དྲངས་ནས་གདུལ་བྱ་རྣམས་ཀྱི་རྣ་་་་་
བར་སྙན་ཞིང་འཇེབས་པའི་དཔྱིད་ཀྱི་དཔལ་ཡོན་བཞད་པ་ལྟ་བུར་བློ་
ཡི་འདོད་པ་འཇོ་བར་མཛད་མཁན་དྲི་ཟའི་རིགས་ཀྱི་སྒེག་མོ་སྟེ་་
EE，



མཛེས་མ་དབྱངས་ཅན་མ་ཁྱེད་ཀྱིས་མི་ཟད་པའི་ཤེས་རབ་དང་སྤོབས་
པའི་དངོས་པོ་དེ་ད་ལྟ་བདག་ལ་སྩོལ་ཅིག་ཅེས་འདོད་དོན་ཞུས་པའོ། །
བཞི་པ་ཁེངས་པ་བསྐྱུང་བ་ནི། སྲིད་པ་འཁོར་བ་དང་ཞི་བ་
མྱང་འདས་གཉིས་ལས་གྲུབ་པའི་བརྟན་པ་སྣོད་ཀྱི་འཇིག་རྟེན་དང་་་་
གཡོ་བ་བཅུད་ཀྱི་སེམས་ཅན་གྱི་དངོས་པོ་རེ་རེར་ཡང་བརྡ་དང་ཐ་་་་་
སྙད་ཀྱི་མིང་འདོགས་ཚུལ་མཐའ་ཡས་པའི་ཕྱིར། དེ་དག་མ་ལུས་པ་
འཆད་ཐུབ་པའི་ངག་ནི་བྱང་ཆུབ་སེམས་དཔའ་ས་བཅུ་ལ་གནས་པའི་
ལྷ་མོ་དབྱངས་ཅན་མ་ལྟ་བུའི་རིག་པའི་དཔའ་བོ་རྣམས་ཀྱི་སྤྱོད་ཡུལ་
ལས་ཉམ་ཆུང་བྱིས་པའི་བློ་དང་འདྲ་བ་བདག་ལྟ་བུས་མ་ལུས་པ་་་་
གཞལ་བར་བྱ་བའི་ཡུལ་མིན་ནོ། །ཞེས་མངོན་པར་བརྗོད་པའི་བསྟན་
བཅོས་ཀྱི་ཆེ་བ་བསྟན་ནས་རྩོམ་པ་པོས་ཁེངས་སྐྱུང་མཛད་པའོ། །
ལྔ་པ། རྩོམ་པར་དམ་བཅའ་བ། འོན་ཏེ་འབབ་ཆུ་རྒྱུན་ལས་ཆ་
ཤས་ཙམ་ཞིག་སྐྱེ་བོ་ཚ་བས་གདུངས་ནས་ཁ་ཤིན་ཏུ་སྐོམ་སྟེ་ཆུ་ལ་སྲེད་
པའི་སྐབས་ཆུའི་ཐིགས་པ་གཅིག་ཙམ་ཡིན་རུང་ཅུང་ཟད་ཕན་པ་ལྟར་
མངོན་བརྗོད་ཀྱི་རིག་པ་དེ་རྒྱ་མཚོ་ཆེན་པོ་དང་འདྲ་བར་མཐའ་ཡས་་་
པ་ལས་རྩོམ་པ་པོ་རང་ཉིད་ཀྱི་ཐོས་པ་དང་བརྩོན་པས་རྩྭ་ཀུ་ཤའི་རྩེ་་་
མོས་ཆུའི་ཐིགས་པ་གཅིག་བླངས་ཏེ་བླུད་པ་ལྟར་འདིར་བརྗོད་པར་་་་་
བྱའོ་ཞེས་རྩོམ་པར་དམ་བཅས་པའོ། །



ས་བཅད་གཉིས་པ། བསྟན་བཅོས་ཀྱི་གཞུང་དངོས་འཆད་པ།
དེ་ལ་སྡེ་ཚན་གསུམ་སྟེ་མཐོ་རིས་ཀྱི་སྡེ་ཡན་ལག་དང་བཅས་པ་་་་
བཤད་པ་དང་ས་འོག་གི་སྡེ་ཡན་ལག་དང་བཅས་པ་བཤད་པ་དང་ས་་
གཞིའི་སྡེ་ཡན་ལག་དང་བཅས་པ་བཤད་པའོ། །
སྡེ་ཚན་དང་པོ་ལ་བཞི་སྟེ། རྒྱལ་བ་དང་བྱང་ཆུབ་སེམས་དཔའ་
ལ་སོགས་པའི་རབ་ཏུ་བྱེད་པ་དང་། ལྷ་དང་ཕྱོགས་ལ་སོགས་པའི་རབ་
ཏུ་བྱེད་པ་དང་། ནམ་མཁའ་དང་གཟའ་སྐར་ལ་སོགས་པའི་རབ་ཏུ་
བྱེད་པ་དང་། དུས་དང་བསྐལ་པ་ལ་སོགས་པའི་རབ་ཏུ་བྱེད་པའོ། །
དང་པོ་རྒྱལ་བ་དང་བྱང་ཆུབ་སེམས་དཔའ་ལ་སོགས་པའི་
རབ་ཏུ་བྱེད་པ་ནི།
ཁ་སྦྱོར་བདུན་ལྡན་ནི། ཁ་སྦྱོར་ནི་རྒྱལ་བ་ཉིད་ཡུམ་དང་ཞལ་
སྦྱོར་བས་ན་ཁ་སྦྱོར་དང་།: བདུན་ལྡན་ནི་སྐུ་མཚན་དཔེས་སྤྲས་པ་
སོགས་ཡོན་ཏན་བདུན་དང་ལྡན་པས་སོ། །
རིགས་བརྒྱའི་བདག་ནི། རྒྱལ་བ་རིགས་ལྔར( ཤར་རྣམ་པར་
སྣང་མཛད་དང་། ལྷོ་རིན་ཆེན་འབྱུང་གནས། ནུབ་སྣང་བ་མཐའ་ཡས།
བྱང་དོན་ཡོད་གྲུབ་པ། དབུས་མི་སྐྱོད་རྡོ་རྗེ་)དེ་རེ་རེར་ནང་གསེས་
ཀྱིས་དབྱེ་བ་ཉི་ཤུ་བྱས་པའི་རིགས་བརྒྱ་སྟེ་དེ་དག་གི་ཁྱབ་བདག་ཡིན་
པས་སོ། །



དྲུག་པ་ནི། རྒྱལ་བ་རིགས་དྲུག་སྟེ་རྣམ་པ་སྣང་མཛད་སངས་
རྒྱུས་ཀྱི་རིགས་དང་། རིན་ཆེན་འབྱུང་གནས་རིན་ཆེན་རིགས། སྣང་བ་
མཐའ་ཡས་པདྨའི་རིགས། དོན་ཡོད་གྲུབ་པ་ལས་ཀྱི་རིགས། མི་སྐྱོད་རྡོ་
རྗེ་རྡོ་རྗེའི་རིགས་ཏེ་ལྔ་དང་། ་
རྡོ་རྗེ་འཆང་ནི། དེ་དག་གི་སྤྲུལ་གཞི་དང་བཅས་དྲུག་ལས་རྡོ་རྗེ་
འཆང་དྲུག་པ་ཡིན་པས་དྲུག་པ་ཞེས་སོ། །རྡོ་རྗེ་འཆང་ནི། ཐབས་ཤེས་
ཀྱི་རྡོར་དྲིལ་ཕྱག་ཏུ་འཛིན་པས་སོ། །
རྒྱལ་བ་ནི། བདུད་བཞི་( ཉོན་མོངས་ཀྱི་བདུད་དང་། འཆི་
བདག་གི་བདུད། ་ཕུང་པོའི་བདུད། ལྷའི་བུའི་བདུད་)ལས་རྣམ་པར་
རྒྱལ་བས་ན་རྒྱལ་བ་ཞེས་སོ། །
བདེ་གཤེགས་ནི། ལམ་བདེ་བ་བྱང་ཆུབ་སེམས་དཔའི་ཐེག་པ་
ལ་བརྟེན་ནས་འབྲས་བུ་བདེ་བ་རྫོགས་པའི་སངས་རྒྱས་ཀྱི་སར་་་་་་་
གཤེགས་པས་ན་བདེ་གཤེགས་ཞེས་སོ། ། །
ཀུན་མཁྱེན་ནི། ཤེས་བྱ་ཀུན་མངོན་སུམ་དུ་མཁྱེན་པ་ལའོ། ། །
རྣམ་འདྲེན་ནི། རིགས་དྲུག་གི་སེམས་ཅན་ཀུན་འཁོར་བ་ལས་
རྣམ་པར་འདྲེན་པས་ན་རྣམ་འདྲེན་ཞེས་སོ། །
དཔལ་སྟུག་ནི། ཚོགས་གཉིས་ཡོངས་སུ་རྫོགས་པའི་དཔལ་ལམ་
ཡོན་ཏན་ཤིན་ཏུ་རྒྱས་པས་ན་དཔལ་སྟུག་ཅེས་སོ། །
རྐང་གཉིས་གཙོ་ནི། རྐང་གཉིས་ཏེ་མི་དང་དེ་ཡི་གཙོ་བོ་སངས་



རྒྱས་ཡིན་པས་ན་རྐང་གཉིས་གཙོ་བོ་ཞེས་སོ། ། །
གཉིས་མེད་གསུང་ནི། སངས་རྒྱས་ཀྱི་གསུང་ལ་རིགས་དྲུག་
སེམས་ཅན་སྤྱིར་ཕན་པའི་གསུང་ཁོ་ན་ལས་དེ་ལས་ལྡོག་པའི་གསུང་་་་་
གཉིས་པ་མེད་པས་ན་གཉིས་མེད་གསུང་ཞེས་སོ། །
བཅོམ་ལྡན་འདས་ནི། བདུད་བཞི་བཅོམ་པ་དང་ལེགས་པའི་
ཡོན་ཏན་དྲུག་ལྡན་པ། སྲིད་ཞི་གཉིས་ཀྱི་མཐའ་ལས་འདས་པས་ན་
བཅོམ་ལྡན་འདས་ཞེས་སོ། །
སྟོབས་བཅུ་མངའ་བ་ནི། སངས་རྒྱས་ལ་མཁྱེན་པའི་སྟོབས་
བཅུ་མངའ་བས་སོ། །
བུ་རམ་ཤིང་པ་ནི། དེ་ཡང་སྔོན་ཡུལ་གྲུ་འཛིན་དུ་རྒྱལ་པོ་རྣ་བ་
ཅན་ཞེས་བྱ་བའི་བུ་གོའུ་ཏ་མ་ལ་ཉེས་པ་བྱུང་བ་ལ་རྒྱལ་པོས་ཁྲིམས་་་
ཀྱི་ཆད་པ་ལ་གསལ་ཤིང་ལ་བསྐྱོན་ནས་བཞག་པས་གྲོངས་ལ་ཉེ་བས་་་
ན་བསམ་པར་རང་གི་རྒྱལ་རྒྱུད་ཆད་པའི་བསམ་པ་ཞིག་སྐྱེས་ཏེ་ཁུ་བ་་
འབྱིན་པར་མཛད་ནས་བུ་རམ་ཤིང་གི་ལོ་མའི་སྒང་ལ་ཐིགས་པས་་་་་
དེར་ཉི་མའི་དྲོད་ཀྱིས་ཁྱེའུ་ཞིག་བྱུང་བས་དེ་ལ་བུ་རམ་ཤིང་པ་ཟེར་་་་
བའོ། །
ཉི་མའི་གཉེན་ནི། གོང་དུ་བཤད་པ་ལྟར་བུར་ཤིང་གི་ལོ་འདབ་
ལ་ཉི་འོད་ཀྱིས་བསྐྱངས་ནས་སྐུ་འཁྲུངས་པས་ན་ཉི་མའི་གཉེན་ཞེས་་་་



གོའུ་ཏ་མ་ནི། བྲམ་ཟེ་གོའུ་ཏ་མའི་ས་བོན་ལས་སྐྱེས་པས་སོ། །
འདི་གསུམ་ནི་སྟོན་པ་ཤཱཀྱ་ཐུབ་པའི་གདུང་རུས་ཀྱི་མིང་ངོ༌། །
ཟས་གཙང་སྲས་ནི། རྒྱལ་པོ་ཟས་གཙང་གི་སྲས་ཡིན་པས་ན་དེ་
ལྟར་བརྗོད་པའོ། །
མི་མཇེད་བདག་པོ་ནི། མི་མཇེད་པའི་ཁམས་ལ་གོ་སྟེ་ལྷོ་
འཛམ་བུ་གླིང་གི་བདག་པོ་ཞེས་པའི་དོན་ནོ། །གཞན་དུ་སེམས་ཅན་གྱི་
དོན་དུ་ཆོས་སྒྲུབ་པར་མི་འཇིགས་པ་སྟེ་མི་མཇེད་པའི་བདག་པོ་ཞེས་་་
འགྲེལ་པའང་སྣང་། །
ཤཱཀྱའི་རྒྱལ་ནི། ཤཱཀྱ་ནི་ལེགས་སྦྱར་སྐད་དེ་ཡོད་པའམ་ནུས་
པའི་དོན་ཡིན་ཞིང་ཤཱཀྱའི་རྒྱལ་ནི་རིགས་དེའི་ནང་གི་མཆོག་གམ་གཙོ་
བོ་ཡིན་པས་སོ། །
ལྷ་ཡི་ལྷ་ནི། སྟེང་ཕྱོགས་ལྷ་རྣམས་ཀྱི་ལྷའང་ཡིན་པས་སོ། །
རྒྱལ་སྲས་ནི། བྱང་ཆུབ་སེམས་དཔའ་ནི་སངས་རྒྱས་ཀྱི་ཐུགས་
ཀྱི་སྲས་ལྟ་བུ་སྟེ་རང་དོན་སྤངས་ཏེ་འགྲོ་བ་རིགས་དྲུག་གི་དོན་ཁོ་ནར་
མཛད་པས་སོ། །
རྒྱལ་བའི་མྱུ་གུ་ནི། སངས་རྒྱས་ཀྱི་རྒྱུ་ཡིན་པས་མྱུ་གུ་ཞེས་རྒྱུ་
འབྲས་འབྲེལ་བའི་སྒོ་ནས་བཏགས་པས་སོ། །
འཕགས་མཆོག་ནི། བྱང་ཆུབ་སེམས་དཔའ་ནི་འཇིག་རྟེན་ལས་
འདས་པའམ་སོ་སྐྱེའི་ས་ལས་འཕགས་པའི་མཆོག་ཏུ་གྱུར་པས་སོ། །



རྒྱལ་ཚབ་ནི། སྟོན་པ་སངས་རྒྱུས་མི་ཡུལ་དུ་མ་བྱོན་པའི་སྔ་རོལ་
དུ་དགའ་ལྡན་གནས་སུ་དམ་པ་ཏོག་དཀར་པོའི་སྐུར་སྐྱེ་བ་བཞེས་་་་་
ནས་རྒྱལ་བོ་མཛད། དེ་ནས་ཤཱཀྱ་ཐུབ་པ་སངས་རྒྱས་ནས་མི་ཡུལ་ལམ་
ལྷོ་འཛམ་བུ་གླིང་དུ་ཕེབས་སྐབས་ཁོང་གི་སྐུ་ཚབ་བམ་རྒྱལ་ཚབ་ཏུ་རྗེ་་
བཙུན་བྱམས་པ་མགོན་པོ་བཞག་པས་ན་དེ་སྐད་ཅེས་བཏགས། །
མི་ཕམ་མགོན་པོ་ནི། བདུད་བཞི་ལས་མི་ཕམ་པར་རྒྱལ་བ་
དང་། འགྲོ་བ་ལྷ་དང་བཅས་པའི་མགོན་པོར་གྱུར་པས་དེ་སྐད་དོ། །
ས་བཅུ་དབང་ཕྱུག་ནི། བྱང་ཆུབ་སེམས་དཔའི་ལམ་གྱི་ས་དང་
པོ་ནས་བཅུ་པའི་བར་མངའ་བརྙེས་པ་སྟེ་ས་བཅུའི་རྒྱུན་མཐར་གནས་
པས་ན་དེ་སྐད་ཟེར་བའོ། །
བརྟན་པའི་འཁོར་ལོ་ནི། འགྲོ་ཀུན་སེམས་ཅན་འཁོར་བར་
གནས་པས་ན་དེ་སངས་རྒྱས་ཀྱི་ལམ་དུ་འདྲེན་རྒྱུའི་ཐུགས་ཤིན་ཏུ་་་་་
བརྟན་པོས་སེམས་ཅན་གྱི་དོན་དུ་ཆོས་ཀྱི་འཁོར་ལོ་བར་མཚམས་མེད་
པར་བསྐོར་ཏེ་ཇི་སྲིད་དུ་གནས་པས་ན་བརྟན་པའི་འཁོར་ལོ་ཞེས་སོ། །
སྨྲ་བའི་རྒྱལ་ནི། ངག་སྨྲ་བ་ཀུན་གྱི་ནང་ནས་གཙོ་བོའམ་རྒྱལ་པོ་
ལྟ་བུར་གྱུར་པས་སོ།
ཟུར་ཕུད་ལྔ་པ་ནི། འཇམ་དབྱངས་ཀྱི་དབུ་སྐྲ་ལ་ལྷས་མ་ལྔ་
དང་དེའི་རྩེ་མོ་ནང་དུ་བཀུག་ནས་བཅིངས་པའི་ཟུར་ཕུད་ཀྱིས་མཛེས་
པར་བརྒྱན་པས་ན་དེ་སྐད་གྲགས་སོ། །
14



བློ་ཡི་གཏེར་ནི། འཇམ་དབྱངས་ཀྱི་བློ་གྲོས་ནི་རྒྱ་མཚོ་ཆེན་པོ་ལྟ་ .
བུ་གཏིང་མཐའ་མེད་པས་ན་བློ་ཡི་གཏེར་ཞེས་སོ། །
ཡེ་ཤེས་མེ་ལོང་ནི། ཤེས་བྱ་མཐའ་དག་མེ་ལོང་དུ་གཟིགས་པ་
ལྟར་གསལ་ལེར་མཁྱེན་ནུས་པའི་ཆ་ནས་བཏགས་སོ། །
འཇིག་རྟེན་དབང་ཕྱུག་ནི། འཇིག་རྟེན་དབང་དུ་བྱས་པའམ་
དབང་དུ་འདུས་པ་ཡིན་པས་འཇིག་རྟེན་དབང་ཕྱུག་ཅེས་སོ། །
གྲུ་འཛིན་བདག་ནི། གྲུ་འཛིན་ནི་པོ་ཏ་ལ་ཞེས་པའི་དོན་ཏེ་གྲུ་
འཛིན་དང་པོ་རྒྱ་གར་ལྷོ་ཕྱོགས་སུ་གནས་པ་དང་གྲུ་འཛིན་གཉིས་པ་་་
ལྷ་སའི་པོ་ཏ་ལ་སྟེ་དེ་གཉིས་ནི་འཕགས་པ་སྤྱན་རས་གཟིགས་ཀྱི་ཞིང་་
ཁམས་ཡིན་པས་ན་གྲུ་འཛིན་བདག་པོ་ཞེས་སོ། །
ཕྱག་ན་པདྨ་ནི། སྤྱན་རས་གཟིགས་ཀྱི་ཕྱག་ན་མེ་ཏོག་པདྨ་
དཀར་པོའི་ཆུན་པོ་བསྣམས་པས་ན་ཕྱག་ན་པདྨ་ཞེས་སོ། །
ལག་ན་རྡོ་རྗེ་ནི། ཕྱག་ཏུ་རྡོ་རྗེ་རྩེ་ལྔ་པ་བསྣམས་ཡོད་པས་ན་
ཕྱག་ན་རྡོ་རྗེ་ཞེས་སོ། །
གསང་བའི་བདག་ནི། གསང་སྔགས་ཆོས་ཀྱི་བདག་པོ་ཡིན་
པས་ན་གསང་བའི་བདག་ཅེས་སོ། །
མཐུ་སྟོབས་བདག་པོ་ནི། མཐུའི་སྟོབས་དང་ནུས་པ་སྟེ་དགྲ་
ཕྱོགས་རྣམ་པར་ནོན་པའི་མཐུ་སྟོབས་ཆེ་བས་ན་མཐུ་སྟོབས་བདག་པོ་
ཞེས་སོ། །
བ།



རྒྱལ་ཡུམ་ནི། རྒྱལ་བ་ཀུན་གྱི་ཡུམ་ལྟ་བུ་སེམས་ཅན་ཀུན་ལ་
བྱམས་བརྩེས་མ་ལྟར་སྐྱོང་བས་སོ། །
མྱུར་སྐྱོབ་ནི། འགྲོ་བ་རྣམས་སྡུག་བསྔལ་ལས་སྐྱོབ་པའི་འཕྲིན་
ལས་མྱུར་བས་དེ་སྐད་དོ། །
ཞི་མ་ནི། རྗེ་བཙུན་ཞི་བ་དང་། ཡང་ན་རྐྱེན་ངན་ཐམས་ཅད་ཞི་
བར་མཛད་པས་སོ། །
ཆོས་ཀྱི་དཔལ་མོ་ནི། ཆོས་གསུང་པ་པོ་སངས་རྒྱས་ཐམས་ཅད་
གཅིག་ཏུ་བསྡུས་པའི་ངོ་བོ་རྗེ་བཙུན་སྒྲོལ་མ་ཡིན་པས་ན་ཆོས་ཀྱི་་་་་་་
དཔལ་མོ་ཞེས་སོ། །
སྒྲ་དབྱངས་ལྷ་མོ་ནི། འཇིག་རྟེན་གྱི་སྒྲ་དབྱངས་གཅིག་ཏུ་
བསྡུས་པའི་གདངས་དང་ལྡན་པའི་མཚོ་ལས་འཁྲུངས་ཟེར་བས་དེ་་་་
སྐུད་དོ། །(དེ་ཡང་སྔོན་རྒྱ་མཚོ་ཆེན་མོ་ལས་སྒྲ་ཤིན་ཏུ་སྙན་པར་
གྲགས་པ་དེར་ཚངས་པས་གསན་པ་དང་། སྒྲ་དེར་ཡིད་ཆགས་ནས་རྒྱུ་
མཚོར་གཟིགས་པས་དེར་ཅི་ཡང་མེད་དོ། །འོན་ཀྱང་ལྷ་ཚངས་པ་
སེམས་ཆགས་པས་རྒྱ་མཚོ་མ་ལྟ་བུར་གྱུར་པ་དང་། ཚངས་པའི་མིག་ས་
བོན་ལྟ་བུར་གྱུར་ནས་ལྷའི་རྣམ་པ་ཞིག་ཐོན་ནས་རང་བཞིན་གྱིས་རྒྱུ་་་
མཚོའི་མངལ་དུ་འཁོར་ཏེ་ལྷ་མོ་དབྱངས་ཅན་འཁྲུངས་ཞེས་སོ། །）
ཚངས་སྲས་མ་ནི། གོང་དུ་འཆད་པ་ལྟར་ཚངས་པས་མིག་
བལྟས་པས་ས་བོན་ལྟ་བུར་གྱུར་པས་ཚངས་པའི་སྲས་མོའོ། །
16



ཟླ་བའི་སྲིང་མོ་ནི། སྔོན་ལྷ་དབང་བརྒྱ་བྱིན་གྱིས་རྒྱ་མཚོ་
བསྲུབས་པ་ལས་ཟླ་བ་ཆད་པ་གཅིག་བྱུང་བ་དང་། དེ་རྗེས་ལྷ་མོ་
དབྱངས་ཅན་མ་བྱུང་བས་ཟླ་བའི་སྲིང་མོ་ལྟ་བུའོ། །
མཚོ་བྱུང་མ་ནི། གོང་དུ་བཤད་པ་ལྟར་མཚོ་ལས་བྱུང་བས་སོ། །
ཤེས་རབ་ལྷ་མོ་ནི། བྱ་དངོས་གང་རུང་གི་བླང་དོར་འབྱེད་པར་
ཤིན་ཏུ་མཁས་པའི་ལྷ་མོའོ། །
ཆུ་ཡི་དབང་པོ་ནི། ཆུ་ནང་གི་ནོར་བུ་དག་གི་བདག་པོ་ཡིན་
པས་སོ། །
རྨུགས་འཛིན་ནི། རྨུགས་བྱེད་ཅེས་པ་སྲོག་ཆགས་སྲེ་མོང་ངམ་
ནེའུ་ལེ་ཡིན་ལ། དེ་ནོར་ལྷའི་ཕྱག་ཏུ་འཛིན་པས་སོ། །
ནོར་གྱི་དབང་ཕྱུག་ནི། ནོར་རྫས་མཐའ་དག་ཛམ་ལྷའི་དབང་
དུ་གྱུར་པས་ན་ནོར་གྱི་དབང་ཕྱུག་ཅེས་སོ། །
སངས་རྒྱས་འབྲིང་པོ་ནི། རང་ཉིད་སངས་རྒྱས་སུ་ཟིན་ཀྱང་
ཆོས་ཀྱི་འཁོར་ལོ་བསྐོར་མི་ནུས་པས་སེམས་ཅན་གྱི་དོན་རྒྱ་ཆེན་མི་་་་་
འབྱུང་བས་སངས་རྒྱས་འབྲིང་པོ་ཞེས་སོ། །
རྐྱེན་གཅིག་རྟོགས་ནི། སངས་རྒྱུས་སྔ་མའི་བསྟན་པ་ནུབ་ལ།
ཕྱི་མའི་བསྟན་པ་མ་བྱུང་བའི་བར་དེར་བྱོན་ཅིང་སློབ་དཔོན་མེད་པ་་་
དུར་ཁྲོད་ཀྱི་རུས་གོང་དཀར་པོ་མཐོང་བས་རྐྱེན་བྱས་ཏེ་ཆོས་དང་་་་་
གང་ཟག་གི་བདག་མེད་ཕྱེད་གཉིས་རྟོགས་པས་སོ། །
E



བསེ་རུའི་རྒྱལ་བ་ནི། རི་དྭགས་བསེ་རུ་ལྟ་བུ་སྟེ་རང་གཅིག་
པུར་སྡོད་པའམ་རང་གཅིག་པུ་རྒྱལ་བར་བྱེད་པས་སོ། །(དེ་ཡང་བྱང་
ཆུབ་ལམ་སྒྲོན་ལས། སྲིད་པའི་བདེ་ལ་རྒྱབ་ཕྱོགས་ཤིང་། །སྡིག་པའི་
ལས་ལས་ལྡོག་བདག་ཉིད། །གང་ཞིག་རང་ཞི་ཙམ་དོན་གཉེར། །སྐྱེས་
བུ་དེ་ནི་འབྲིང་ཞེས་བྱ། །ཞེས་གསུངས་པ་ལྟར་རོ། །）
རང་རྒྱལ་ནི། རང་ཉིད་གཅིག་བུ་འཁོར་བ་ལས་ཐར་བའམ་
རྒྱལ་བར་བྱེད་པས་ནའོ། ། །
ཐུབ་དབང་གསུང་སྐྱེས་ནི། སངས་རྒྱས་ཤཱཀྱ་ཐུབ་པའི་གསུང་
ཆོས་རྣམས་ལས་སྐྱེས་པའི་ཆ་ནས་བཏགས་སོ། །
ཐོས་སྒྲོག་ནི། ཐུབ་པའི་དབང་པོ་ལས་ལུང་གི་ཆོས་ཐོས་པར་
བྱས་ཤིང་། གདུལ་བྱ་གཞན་རྣམས་ལ་སྒྲོག་པའམ་གོ་བར་བྱེད་པའི་ཆ་
ནས་སོ། །
བརྟུལ་ཞུགས་དབང་པོ་ནི། རང་རྒྱུད་ཀྱི་ཉོན་མོངས་པའི་
སེམས་བརྟུལ་བར་བྱས་ཏེ་ཕྱོགས་གཅིག་ཏུ་བློ་རྩེ་གཅིག་གིས་ཞུགས་་་་
པའི་མཆོག་ཏུ་གྱུར་པས་ན་དེ་སྐད་ཅེས་སོ། །
ཉན་ཐོས་ནི། རང་གིས་ཐུབ་པའི་དབང་པོའི་གསུང་ཆོས་ཉན་
པ་དག་གདུལ་བྱ་གཞན་དག་ལའང་ཐོས་པར་བྱས་པས་ཉན་ཐོས་སམ་
ཐོས་སྒྲོགས་ཞེས་སོ། །མངོན་བརྗོད་ཀྱི་བསྟན་བཅོས་རྒྱ་མཚོའི་ཆུ་
ཐིགས་ལས་རྒྱལ་བ་དང་བྱང་ཆུབ་སེམས་དཔའ་ལ་སོགས་པའི་རབ་ཏུ་



བྱེད་པའི་ཚིག་འགྲེལ་བཤད་ཟིན་ཏོ། །
གཉིས་པ་ལྷ་དང་ཕྱོགས་ལ་སོགས་པའི་རབ་ཏུ་བྱེད་པ་ནི།
མཐོ་རིས་ནི། ངན་འགྲོ་གསུམ་ལས་གནས་མཐོ་བས་ན་མཐོ་
རིས་ཞེས་ཟེར་རོ། །
ས་བླ་ནི། སྟེང་ཕྱོགས་ལྷ་ཡི་འཇིག་རྟེན་ལའོ། །( བླ་ནི་ཐོག་གི་
དོན།）
སྐབས་གསུམ་གནས་ནི། སྐབས་གསུམ་པ་ནི་ལྷ་དང་གནས་ནི་
ཡུལ་ལ་གོ་བས་ལྷ་ཡུལ་ལོ། །
སུམ་རྩེན་ནི། ལྷའི་གཙོ་བོ་ཚངས་པ་དང་དབང་ཕྱུག ཁྱབ་
འཇུག་གསུམ་རྩེད་འཇོ་རོལ་བའི་གནས་ཡིན་པས་སོ། །
དལ་འཛིན་ནི། ཆུ་བོ་དལ་འབབ་སྟེ་ནམ་མཁའ་ལ་ལོངས་སྤྱོད་
པ་དང་བདག་ཏུ་འཛིན་པས་སོ། །
ལེགས་བྲིས་ནི། ལྷ་རྣམས་ཀྱི་དབང་པོ་དང་ཡན་ལག་བཅས་ལ་
བཀྲ་ཤིས་པའི་རི་མོ་ཡོད་པས་སོ། །
འཆི་མེད་ནི། ལྷ་རྣམས་ཚེ་ལོ་རིང་པོ་ཐུབ་ལ་རྟག་ཏུ་ལོ་ཉེར་ལྔ་
ལྟ་བུར་གནས་པའི་ཕྱིར་རོ། །
སྐབས་གསུམ་པ་ནི། ལྷ་རྣམས་ལ་སྐྱེ་བ་དང་། གནས་པོ། འཆི་
བ་གསུམ་ལས་ན་བ་དང་རྒ་བ་གཉིས་མེད་པས་སོ། །(པ་ནི་བདག་
པོའི་སྒྲ།）
19



མཁར་ཉལ་ནི། ལྷ་རྣམས་ནམ་མཁའ་ལ་ཉལ་བའམ་གནས་པའི་
ཕྱིར་རོ། །
ཚིགས་བཟང་ནི། ལྷ་རྣམས་ཀྱི་སོར་མོ་ཡན་ལག་སོགས་མཛེས་
པའི་རི་མོ་མངོན་པས་སོ། །
ཚིག་མདའ་ཅན་ནི། ལྷ་རྣམས་ཁྲོ་བའི་སྐབས་སུ་རྟག་ཏུ་བདེན་
པའི་ཚིག་གིས་ཕ་རོལ་པོར་དགག་པ་དང་ཡང་ན་དམོད་པ་འགྲུབ་་་་་
པས་ནའོ། །
མེ་ཞལ་ནི། མེ་ལ་སྦྱིན་སྲེག་བྱས་པ་ལྷའི་ཞལ་དུ་འགྲོ་བས་ན་མེ་
ཞལ་ལོ། །
རྣམ་སད་ནི། ལྷ་རྣམས་དུས་ནམ་ཡང་རྣམ་པར་གཉིད་སད་པ་
ལྟར་གཉིད་རྒྱུ་མེད་པས་ན་རྣམ་སད་དོ། །
གྲགས་པའི་མུ་ཁྱུད་ནི། ལྷ་མ་ཡིན་བཅོམ་པའི་སྙན་གྲགས་ནི་
འཇིག་རྟེན་ཁམས་ཀྱི་ལྕགས་རི་མུ་ཁྱུད་ལ་ཐུག་པའི་བར་དུ་ཁྱབ་པས་་་
ན་དེ་ལྟར་བཏགས་སོ། ། །
སྤྲིན་ལ་ཞོན་ནི། རྟ་མཆོག་སྤྲིན་གྱི་ཤུགས་ཅན་ལ་ཞོན་པས་སོ། །
(གླང་ཆེན་དཀར་པོ།）
མཆོད་སྦྱིན་བརྒྱ་པ་ནི། བརྒྱ་བྱིན་གྱིས་མཆོད་སྦྱིན་བརྒྱ་ཐམ་པ་
བྱས་པས་ལྷ་ཡུལ་དུ་སྐྱེས་ཟེར་སྐད་ཡོད་དོ། །
མིག་སྟོང་ཅན་ནི། བརྒྱ་བྱིན་གྱི་ལུས་ལའང་མིག་སྟོང་ལྡན་པར་
20



གཟི་བརྗིད་ཆེ་བས་སོ། །འདི་ལ་གཏམ་རྒྱུད་ཡོད།
ལྷ་དབང་གྲོང་འཇོམས་ནི། ལྷའི་དབང་པོ་བརྒྱ་བྱིན་གྱིས་ལྷ་མོ་
ཡིན་གྱི་གྲོང་རྣམས་འཇོམས་པར་བྱས་པས་ན་དེ་ལྟར་གྲགས་སོ། །
པུ་ལོའི་སྲས་མོ་ནི། ལྷ་མ་ཡིན་གྱི་དྲང་སྲོང་དུ་ལོ་མ་ཞེས་བྱ་བ་
ལས་སྐྱེས་པས་སོ། །
བདེ་སོགས་མ་ནི། ངག་འཇམ་པས་ཡིད་ལ་སོགས་པར་བདེ་བ་
ཤིན་ཏུ་ཆེན་པོ་སྟེར་བས་ན་བདེ་སོགས་མའོ། །
ལེགས་བརྗོད་ནི། དུས་རྟག་པར་བཀྲ་ཤིས་སྨོན་ཚིག་བརྗོད་པ་
ཐམས་ཅད་འགྲུབ་པའི་ཕྱིར་རོ། །
རང་བྱུང་ནི། ལྷ་ཚངས་པ་ནི་ཕ་དང་མ་ལ་མ་ལྟོས་པར་རྫུས་
སྐྱེས་སུ་བྱུང་བས་སོ། །
གསེར་མངལ་ནི། ལྷ་ཚངས་པ་གསེར་གྱི་སྒོ་ང་ལས་མངལ་
འཛིན་ཏེ་བྱོན་པས་སོ། (དེ་ཡང་ཚངས་པ་སྒོ་ང་། དབང་ཕྱུག་རང་
སྐྱེས། ཁྱབ་འཇུག་མངལ་སྐྱེས་སོ། །）
སྐྱེ་དགུ་བདག་ནི། འཇིག་རྟེན་གྱི་ཁམས་འདི་ཐོག་མར་སྐྲུན་
མཁན་ལྷ་ཚངས་པ་ཡིན་པས་དེར་གནས་པའི་སྐྱེ་བ་གླིང་བཞི་ཡི་་་་་་་
བདག་པོའང་ཡིན་ཞེས་བརྗོད་དོ། །
མེས་པོ་གདོང་བཞི་ནི། འཇིག་རྟེན་གྱི་ཁམས་འདི་ན་ཐོག་མར་
ལྷ་ཚངས་པ་བྱོན་པས་མེས་པོ་དེའི་བུ་གཅིག་ལ་གདོང་བཞི་ཡོད་པའོ། །
2



(དེ་ཡང་སྔོན་ཚངས་པས་ཐིག་ལེ་མཆོག་མ་ཞེས་བྱ་བའི་བུ་མོ་ཞིག་་་་༌་
སྤྲུལ་པས་དེ་ལ་རང་ཉིད་ཆགས་ཏེ། བུ་མོ་དེས་ཕྱོགས་བཞིར་བསྐོར་བ་
ལ་བལྟས་པས་གདོང་པ་བཞི་བྱུང་། སྟེང་ལ་བལྟས་པས་གདོང་པ་ལྔ་
བྱུང་སྟེ། དབང་ཕྱུག་གིས་ནམ་མཁའ་ནས་དེ་མཐོང་སྟེ་ངོ་ཚ་བའི་
དབང་གིས་སྟེང་གི་གདོང་པ་བཅད་པ་དེ་ནས་གདོང་བཞི་པ་ཞེས་་་་་
གྲགས་སོ།།）
མི་མཇེད་བདག་པོ་ནི། བཟོད་བསྲན་གྱི་བདག་ཉིད་ཅན་ནམ་
སྟོང་གསུམ་མི་མཇེད་ཁམས་ཀྱི་བདག་པོ་ལྟར་གྱུར་པའི་ཆ་ནས་་་་་་་་
བཏགས་སོ། །(དེ་ཡང་སྟོང་དང་པོ་སྤྱི་ཕུད་ཀྱི་འཇིག་རྟེན་ཁམས།
སྟོང་གཉིས་པ་བར་མའི་འཇིག་རྟེན་ཁམས། སྟོང་གསུམ་པ་སྟོང་ཆེན་
མོའི་འཇིག་རྟེན་ཁམས་བཅས་ལ་མི་མཇེད་ཞིང་ཞེས་སོ། །）
དགའ་བ་བརྒྱ་པ་ནི། ལྷ་ཚངས་པའི་འཇིག་རྟེན་འདི་ནི་བདེ་བ་
ཆེ་ཤོས་ཡིན་པས་ཚངས་པ་ནི་ཏིང་ངེ་འཛིན་གྱི་དགའ་བ་ཡོངས་སུ་་་་་
རྫོགས་པའི་གནས་ལ་ཡོད་པས་སོ། །(དེ་ཡང་གཟུགས་ཁམས་གནས་
རིས་བཅུ་བདུན་ལས་བརྒྱུད་པར་བསམ་གཏན་བཞི་པ་ཚད་མེད་པའི་་
དགའ་བ་ཆེན་པོ་གནས་ཞེས་སོ། །）
ཐིག་ལེ་དྲུག་པ་ནི། ཁྱབ་འཇུག་གི་ལུས་ལ་ཀླད་ཀོར་གྱི་རི་མོ་
ལྡན་པའི་སྨེ་བ་ཆེན་པོ་དྲུག་ཡོད་པས་ནའོ། །
ཐ་གུའི་ལྟོ་ནི། ཁྱབ་འཇུག་གི་ལྟོ་བར་སྦྲུལ་ཐག་དཀྲིས་པ་བཞིན་



ཡོད་པས་སོ། །ཡང་ན་བྱིས་པའི་དུས་སུ་སྐེད་པར་ཐ་གུའི་སྐེད་རགས་
བཅིངས་པས་སོ། །
འཇུག་པ་བཅུ་ནི། ཉ་དང་རུས་སྦལ་ཕག་དང་ནི། མི་ཡི་སེངྒེ་
མིའུ་ཐུང་། དགའ་བྱེད་ར་མ་ཎ་ནག་པ། སངས་རྒྱས་ཀིརྟ་ཙི་དང་
བཅུའོ། །(དེ་ཡང་རྒྱས་པར་རྟོགས་འདོད་ན་རིག་བྱེད་གཏམ་རྒྱུད་
དམ་མངོན་འགྲེལ་གཞན་དང་གཞན་ལས་ཤེས་པར་བྱའོ། །）
གོས་སེར་ཅན་ནི། ཁྱབ་འཇུག་གི་གོས་མདོག་སེར་པོ་ཡིན་པའི་
སྒོ་ནས་བཏགས་སོ། །
ཉེ་དབང་ནི། ཉེ་དབང་སུམ་ཅུ་རྩ་གཉིས་ཀྱི་གཙོ་བོའི་ནང་ཚན་
ཞིག་ཡིན་པས་སོ། །
དཔལ་བདག་ནི། ལྷ་མོ་དཔལ་མོའི་བདག་པོ་ཡིན་པས་སོ། །
པད་དཀར་མིག་ནི། འདིས་དྲག་པོ་མཆོད་པའི་ཕྱིར་པད་མ་
དཀར་པོ་སྟོང་གི་གཏོར་མའི་གཟུགས་སུ་བྱས་པ་ལ་དྲག་པོས་དེ་ལས་་་
གཅིག་མི་སྣང་བ་བྱས་པ་ན། དེར་ཁྱབ་འཇུག་གིས་སྤྱན་ཡ་གཅིག་
མཆོད་པའི་ཚབ་ཏུ་བཞག་པས་དེ་སྐད་ཅེས་གྲགས་སོ། །
མི་ཡི་སེངྒེ་ནི། སྟོད་སེང་གེ་དང་སྨད་མི་ཡིན་པའི་སྤྲུལ་བ་མཛད་
པར་རྣམ་པའི་སྒོ་ནས་བཏགས་སོ། །
ཁྱབ་འཇུག་ནི། འགྲོ་བ་ཀུན་ལ་འདི་ཡིས་ཁྱབ་པའམ་འཇུག་
པའི་ཕྱིར་རོ། །ཡང་ན་འགྲོ་བ་མཐའ་དག་ལ་འདིའི་བློས་ཁྱབ་ཅིང་



བཅིངས་པས་ནའོ། །
པད་མ་ཅན་ནི། ལག་པར་རྟག་ཏུ་མེ་ཏོག་པད་མ་དང་བཅས་
པར་ལྡན་པས་དེ་ལྟར་བརྗོད་དོ། །
འཕྲོག་བྱེད་ཡུམ་ནི། ལྷ་མ་ཡིན་གྱི་གནས་ཁྱབ་འཇུག་གིས་
འཕྲོག་པས་ན་བཙུན་མོ་ལའང་འཕྲོག་བྱེད་ཡུམ་ཞེས་བརྗོད་དོ། །
དཔལ་མོ་ནི། སྔོན་ཐོག་མར་རྒྱ་མཚོ་བྱུང་བ་དེ་བསྲུབ་པས་ལྷ་མོ་
དཔལ་མོ་བྱུང་ཞིང༌། དེ་ཡང་དཔལ་ནི་མཛེས་པའི་དོན་དང་མོ་ནི་
རྟགས་ཀྱི་རྐྱེན་བྱིན་པའོ། ། །
ཡིད་སྲུབས་བདག་པོ་ནི། འདོད་པའམ་ཆགས་པ་བསླངས་
ནས་སེམས་ཅན་རྣམས་ཀྱི་ཡིད་དཀྲུགས་པའམ་ལོག་པར་གཡེང་་་་་་་
བྱེད་པའི་མདའ་ལྔའི་བདག་ཉིད་ཅན་ཡིན་པས་ཡིད་སྲུབས་བདག་་་་་
ཅེས་བྱེད་ལས་ཀྱི་སྒོ་ནས་བཏགས་སོ། །
ཉ་ཡི་ཏོག་ནི། ཆུ་སྲིན་གྱི་གཟུགས་རྒྱལ་མཚན་གྱི་རྩེར་བཀོད་
ཡོད་པས་ན་དེ་སྐད་ཅེས་རྫས་ཁྱད་ཀྱི་སྒོ་ནས་འབོད་པའོ། །
མེ་ཏོག་མདའ་ཅན་ནི། དགའ་རབ་དབང་ཕྱུག་གི་ལག་ན་མེ་
ཏོག་གི་གཞུ་ཡོད་ཅིང་དེ་ལས་འདྲེན་པའི་མདའ་ཡང་མེ་ཏོག་གི་་
དབྱིབས་ཅན་དུ་ཡོད་པས་སེམས་ཅན་རྣམས་ལ་རྨ་མེད་པར་སྙིང་ཕུག་
པ་ནུས་པའི་བྱེད་ལས་ཀྱི་ཆ་ནས་བཏགས་སོ། །
མདའ་ལྔ་པ་ནི། མདའ་ལྔ་ནི་སྨྱོ་བྱེད་དང་། སྲེག་བྱེད། རྨོངས་
24



བྱེད། སྐེམ་བྱེད། འཆི་བྱེད་ཀྱི་ནུས་པ་ལྡན་པའི་མདའ་བཅས་སོ། །པ་ནི་
བདག་སྒྲ་སྟེ་དེའི་བདག་པོ་ཡིན་པས་སོ། །
ལུས་མེད་ནི། ལུས་མེད་ཀྱི་འདོད་ལྷ་ཞེས་པ་སྟེ་དགའ་རབ་
དབང་ཕྱུག་ལ་གོ།
ཆུ་སྲིན་རྒྱལ་མཚན་ནི། དགའ་རབ་དབང་ཕྱུག་གི་ལག་ལ་ཆུ་
སྲིན་རྒྱལ་མཚན་འཆང་བས་ན་དེ་བཞིན་བརྗོད་དོ། །
སྐྱ་རེངས་ནུ་བོ་ནི། སྐྱ་རེངས་སྔོན་ནས་སྐྱེས་པ་དང་བྱ་ཁྱུང་
རྗེས་ནས་སྐྱེས་པས་དུས་སྔ་ཕྱིའི་ཆ་ནས་བཏགས་པའོ། །
སྐར་མིག་བུ་ནི། དྲང་སྲོང་སྐར་མིག་གི་བུ་ཡིན་པས་ན་སྐར་མིག་
བུ་ཞེས་བཏགས་སོ། །
མཁའ་འགྲོའི་དབང་ཕྱུག་ནི། དེ་ནམ་མཁར་འཕུར་བའི་རྩལ་
གྱིས་ཕྱུག་པས་མཁའ་འགྲོའི་དབང་ཕྱུག་ཅེས་བཏགས་སོ། །(མཁའ་
འགྲོ་ནི་བྱ་དང་དེ་བྱ་ཡི་རྒྱལ་པོ་ཡིན་པས་བྱ་རྒྱལ་ཁྱུང་ཆེན་ཡང་ཟེར།
ཁྱུང་ཞེས་པ་འདོད་རྒྱལ་གྱི་མིང་།།)
གཙུག་ན་ཟླ་བ་ནི། ལྷ་དབང་ཕྱུག་གི་གཙུག་རྒྱུན་དུ་ཟླ་བ་
བཀོད་ཡོད་པས་གཙུག་ན་ཟླ་བ་ཞེས་བཏགས་སོ། །
མགྲིན་སྔོན་ཅན་ནི། དེ་ནི་སྔར་རྒྱ་མཚོ་བསྲུབས་པ་ལས་དུག་
བུམ་པ་གང་བྱུང་བ་ན་དེ་ལྷ་དབང་ཕྱུག་གིས་མིད་པས་དྲང་སྲོང་ཆེན་
པོའི་མཐུས་ཕོ་བའི་ནང་དུ་མ་བབ་པར་མགྲིན་པ་ཚིག་པར་གྱུར་ཏེ་་་་
25



བིཌཱུརླ་ལྟ་བུའི་མདོག་གྱུར་བས་ན་མགྲིན་སྔོན་ཅན་ཟེར་རོ། །
དཔལ་འཛིན་ནི། མགྲིན་སྔོན་མདོག་ཤིན་ཏུ་ལེགས་པའི་དཔལ་
དང་ལྡན་པས་སོ། །(དེ་ཡང་རྒྱ་མཚོ་དཀྲུགས་པ་ལས་བྱུང་བའི་དུག་
བུམ་པ་གང་པོ་གཞན་དུ་བཞག་ན་སེམས་ཅན་ལ་གནོད་ཅིང་ལྟོ་བར་་་
སོང་ན་ལྟོ་བ་ཚིག་པས་དེ་མགྲིན་པར་བཟུང་བས་རྨ་བྱའི་མདོག་ལྟ་་་་་
བུའི་མགྲིན་པ་ཤིན་ཏུ་ལེགས་པར་གྱུར་པའོ། །)
བདེ་འབྱུང་ནི། དབང་ཕྱུག་ནི་ལྷ་མོ་ཨུ་མར་རྟག་ཏུ་སྦྱོར་བ་དེ་
ལས་བདེ་བ་མཆོག་ཏུ་འབྱུང་བས་ནའོ། །ཡང་ན། ལྷ་དབང་ཕྱུག་ནི་
གཟུགས་ཤིན་ཏུ་མཛེས་པས་མི་རྣམས་ལ་རྟག་ཏུ་བདེ་བའམ་འདོད་པ་
སྟེར་བའི་འབྱུང་གནས་ཡིན་ཞེས་བརྗོད་དོ། །
ཕྱུགས་བདག་ནི། བོད་རྒྱ་ཚིག་མཛོད་ཆེན་མོ་ལས། སྒོ་ཕྱུགས་ཀྱི་
ལྷ་སྟེ་དབང་ཕྱུག་ཆེན་པོར་གོ། ཞེས་དང་། ཡང་ལ་ལས་ལྷའི་མཛོད་ཀྱི་
བདག་པོ་དབང་ཕྱུག་ཡིན་པས་དེ་སྐད་ཟེར། །
དྲག་པོ་ནི། ལྷ་ཡི་ངོ་བོ་ཞི་དྲག་གཉིས་སུ་དབྱེ་བའི་དྲག་པོ་
དབང་ཕྱུག་ཅེས་རྣམ་པའི་སྒོ་ནས་བཏགས་སོ། །
ཨུ་མ་ནི། དབང་ཕྱུག་དཀའ་ཐུབ་ལ་གནས་པར་ལྷ་མོ་འདི་ཉིད་
ཡིད་མ་རངས་པའི་ཚིག་ཨུ་ཨུ་ཞེས་བརྗོད་པས་ཨུ་མ་ཞེས་གྲགས་སོ། །
སྒོ་རི་ནི། ལེགས་སྦྱར་སྐད་དེ། བོད་སྐད་དུ་དཀར་མོ་ཞེས་པའི་
དོན་ནོ། །



དཀའ་ཟློག་མ་ནི། འདིས་དབང་ཕྱུག་དཀའ་ཐུབ་ཀྱི་གེགས་
བྱས་ནས་ཟློག་པར་བཅུག་པས་ན་དཀའ་ཟློག་མ་ཟེར།
རི་སྐྱེས་ནི། གངས་རི་ཏི་སེའི་བུ་མོ་ཡིན་པར་གྲགས་པའི་ཕྱིར་དེ་
ལྟར་བརྗོད་དོ། །
དབང་ཕྱུག་བཙུན་མོ་ནི། ལྷ་དབང་ཕྱུག་གི་བདག་མོའི་དོན། །
མཆེ་བ་གཅིག་པ་ནི། ལྷ་མོ་ཨུ་མའི་བུ་གདོང་དྲུག་དང་རྩོད་
སྐབས་སུ་གདོང་དྲུག་གིས་ཐོ་བ་གཞོས་ནས་མཆེ་བ་གཅིག་མ་གཏོགས་
བཅག་པས་མཆེ་བ་གཅིག་པ་ཟེར། །
གླང་པོའི་གདོང་ནི། ལྷ་མོ་གངྒཱའི་བུར་ཆུང་དུས་སུ་ལྷ་མོ་ཨུ་
མས་དམོད་བོར་བའི་རྐྱེན་གྱིས་མགོ་མེད་པ་གྱུར་པས་དེར་གླང་པོ་་་་་་
ཆེའི་རོ་ཞིག་རྙེད་དེ་དེའི་མགོ་བཅད་ནས་སྦྱར་བར་གླང་མགོ་ཅན་ཏུ་་་
གྱུར་པས་ན་གླང་པོའི་གདོང་ཞེས་བཏགས་སོ། །
རྡོ་རྗེའི་མཆུ་ཅན་ནི། སྲ་མཁྲེགས་ཅན་གྱི་མཆུ་དང་ལྡན་པས་
འདྲ་བ་རྒྱུ་མཚན་དུ་བྱས་ནས་བཏགས་སོ། །
མ་གཉིས་པ་ནི། གངྒཱ་ལ་སྐྱེས་ཏེ་ཨུ་མས་གསོས་པས་ན་མ་གཉིས་
བཏགས་ཤིང་། པ་ནི་བདག་པོའི་སྒྲའོ། །
ལོག་འདྲེན་ནི། རྣམ་པར་ལོག་པར་དྲངས་པ་སྟེ་བགེགས་ཀྱི་
རྒྱལ་པོ་ཡིན་པས་སོ། །
ཚོགས་བདག་ནི། ཚོགས་ནི་ཤི་བོ་ལ་སོགས་པའི་མགོན་གྱི་



སྐྱབས་སུ་སྣང་ལ་དེ་རྣམས་ཀྱི་བདག་པོར་གྱུར་པས་ཚོགས་བདག་ཟེར།
གླང་སྣ་ནི། གླང་ཆེན་སྣ་རིང་གི་མགོ་བོ་ཅན་ཏེ་ཁྱད་ཆོས་དང་
བསྟུན་ནས་བཏགས་སོ། །
མ་དྲུག་ནི། ཨུ་མ་དང་། མེ་ལྷ། གངྒཱ། འདམ་བུ་ཚལ། སྨིན་དྲུག
ས་ག་བཅས་མ་དྲུག་གིས་བསྐུངས་པས་ན་དེ་ལྟར་བརྗོད་དོ། །
གཞོན་ནུ་ནི། འདི་ལ་ཚངས་པས་རྟག་ཏུ་ལོ་བཅུ་དྲུག་ཅན་གྱི་
གཞོན་ནུ་ལྟར་གནས་པའི་མཆོག་བྱིན་པས་སོ། ། །
ལྷའི་དམག་དཔོན་ནི། ལྷ་དམག་གི་རུ་སྣ་འདྲེན་ནས་ལྷ་མ་ཡིན་
ཁྲུང་ཁྲུང་དང་སྒྲོལ་བྱེད་སོགས་བསད་པས་དེ་སྐད་ཟེར།
བཅུ་གཉིས་མིག་ལྡན་ནི། མ་དྲུག་ལ་ལྟ་བའི་གདོང་དྲུག་དུ་
སྤྲུལ་ལ་མིག་བཅུ་གཉིས་དང་ལྡན་པས་ན་མིང་དུ་དེ་སྐད་བརྗོད། །
ཚངས་དབང་སྲས་པོ་ནི། མེ་ལྷ་ཐོག་མར་ཚངས་པ་ལས་སྐྱེས་
པས་ཚངས་དབང་སྲས་དང་ཡང་ན་བློ་གྲོས་སོགས་ཚངས་པའི་ཐུགས་་
ལྟར་སྣང་བས་ན་དེ་སྐད་ཅེས་སོ། །
ར་ལ་ཞོན་ནི། མེ་ལྷའི་ཞོན་པ་ནི་ར་སྐྱེས་ཡིན་པས་སོ། །( དེ་ཡང་
མེ་ལྷ་དམར་པོ་ར་སྐྱེས་ལ་ཞོན་ཞེས་ཆོ་ག་སོགས་ལ་ཡོད་དོ། །）
གསེར་གྱི་ཐིག་ལེ་ནི། ཨུ་མས་དམོད་པས་དབང་ཕྱུག་གི་ས་བོན་
འདིའི་མངལ་དུ་ཞུགས་པས་ཅུང་ཟད་ཚིག་པར་གྱུར་ཏེ་གསེར་གྱི་ཁ་་་
དོག་ཅན་གྱི་གཞོན་ནུ་བྱུང་ངོ་ཞེས་གྲགས་སོ། །



སྦྱིན་སྲེག་ཟ་ནི། ལྷ་ལ་མཆོད་པའི་སྦྱིན་སྲེག་གི་མཆོད་རྫས་
རྣམས་ཟས་སུ་འཛིན་ཏེ་ཟ་བས་དེ་སྐད་ཟེར་རོ། །(ཚིག་པར་ནུས་པའི་
བྱེད་ལས་ཀྱི་སྒོ་ནས་བཏགས་སོ། །）
རྟ་དམར་ཅན་ནི། ལྷོ་ཕྱོགས་རྒྱ་མཚོའི་ངོས་ཀྱི་མེ་རི་རྒོད་མ་ཁ་
སྟེ་རྟ་གདོང་གི་དབྱིབས་ལྟར་འབར་བས་དེ་སྐད་བརྗོད།
མེ་ལྷ་ནི། ལྷ་འདིའང་ཤར་ལྷོའི་ཕྱོགས་ཀྱི་བདག་པོ་ཡིན་ནོ། །
འཁྱོག་འབར་ནི། མེ་ལྕེ་ནི་འཁྱོག་ནས་འབར་བས་ན་དེ་ལྟར་
བརྗོད་དོ། །
བི་ཤྭ་ན་རའི་བུ་ནི། དྲང་སྲོང་བི་ཤྭ་ན་ར་ལས་སྐྱེས་པས་སོ། །
རླུང་གི་གྲོགས་པོ་ནི། མེ་ནི་རླུང་དང་ཕྲད་ན་མེ་ལྕེ་ཇེ་ཆེར་འགྲོ་
བའི་གྲོགས་བྱེད་པས་སོ། །
ལམ་ནག་ཞུགས་ནི། མེས་བསྲེགས་པའི་ཤུལ་ལམ་ནག་པོ་ཡིན་
པས་ལམ་ནག་ཞུགས་ཞེས་ཟེར།
ནོར་ལས་རྒྱལ་ནི། དངོས་པོ་གང་ཞིག་བསྲེག་ན་ཚིག་པར་ནུས་
པས་ན་བྱེད་ལས་ཀྱི་སྒོ་ནས་བཏགས་སོ། །
ཆོས་ཀྱི་རྒྱལ་པོ་ནི། གཤིན་རྗེ་ཆོས་རྒྱལ་ཞེས་སྡིག་པ་བྱེད་པའི་
སེམས་ཅན་རྣམས་ལ་དམྱལ་བ་ལས་ཆོས་ཚུལ་དང་མཐུན་པའི་ཆད་པ་
གཅོད་མཁན་ཡིན་པས་དེ་ལྟར་བརྗོད་དོ། །(དེ་ཡང་ལས་དཀར་ནག་
གི་ཡང་ལྗིད་བཀྱགས། དགེ་སྡིག་གི་དབྱེ་བ་འབྱེད་མཁན།）
29



མཚུན་གྱི་ལྷ་ནི། མཚུན་ནི་ཕ་མེས་ཤི་བ་རྣམས་ལ་གོ་སྟེ། དེ་དག་
གི་ལྷ་ཡིན་པས་ན་དེ་སྐད་བརྗོད། ཡང་ན། མཚུན་ནི་ཤི་དགེ་སྟེ། ཤི་
སྟོན་གྱི་ཆ་ཤས་ལ་ལོངས་སྤྱོད་པའི་ཕྱིར་མཚུན་གྱི་ལྷ་ཟེར། །
ཡ་མུ་ནའི་སྤྱན་ནི། ཡ་མུ་ན་ནི་རྒྱ་གར་གྱི་ཆུ་བོ་ཞིག་སྟེ་མིང་གི་
རྣམ་གྲངས་ལས་ཉི་མའི་བུ་མོའང་ཟེར་བས་དེ་བཞིན་དུ་གཤིན་རྗེ་་་་་་
ལའང་ཉི་བུ་ཞེས་གཉིས་པོ་མཚུངས་པའི་སྒོ་ནས་སྦྱར་བའོ། །
ལྔ་པའི་བདག་ནི། ལྔ་པར་བྱིས་པ། གཞོན་ནུ། དར་མ། རྒས་པ།
འཆི་བ་སྟེ་ལམ་ལྔ་དང་། ཡང་ན། སྐྱེ་བ། གནས་པ། ན་བ། རྒ་བ། འཆི་
བ་སྟེ་གནས་ལྔ་ལས་གྲངས་ལྔ་པ་ནི་འཆི་བ་ལ་གོ་བས་འཆི་བདག་ཅེས་
པའི་དོན་ནོ། །
ཉི་བུ་ནི། འདིའི་ཕ་ཉི་མ་ཡིན་པར་གྲགས་པས་དེ་སྐད་བརྗོད།
མཚུངས་འཇུག་ནི། སྐྱེ་འགྲོའི་ཚེ་འདས་ཐམས་ཅད་ཆོས་ཀྱི་
རྒྱལ་པོས་ཉེ་རིང་ཙམ་ཡང་མེད་པར་ལས་དཀར་ནག་གི་རྒྱུ་འབྲས་་་་་
བཞིན་འོས་འཚམས་ཀྱི་ཁྲིམས་ཆད་གཅོད་པས་རྒྱུ་མཚན་གྱིས་་་་་་་
བཏགས་སོ། །
གཤིན་རྗེ་ནི། ཕ་མེས་གཤིན་པོ་རྣམས་ཀྱི་རྗེ་བོ་སྟེ་ཤི་པོའི་བདག་
པོར་གྱུར་པས་ན་དེ་སྐད་ཟེར་བ་དང་། གཤིན་ནི་འདས་ཟིན་པའི་
གཤིན་པོ་སྟེ་ཤི་པོ་ལ་གོ།
ལངྐའི་བདག་པོ་ནི། སྲིན་ཡུལ་ལངྒའི་གྲོང་ཁྱེར་གྱི་བདག་པོ་
30



ཡིན་པས་སོ། །
མགྲིན་བཅུ་པ་ནི། དྲག་པོར་ཡུན་རིང་སྒྲུབ་ཀྱང་མ་འགྲུབ་ནས་
ཁོ་བོའི་མགོ་བཅུ་ཡོད་པ་དེའང་རེ་རེ་བཞིན་བཅད་དེ་སྦྱིན་སྲེག་ཏུ་་་་
ཕུལ་བས་ལྷག་མར་མགྲིན་པ་བཅུ་ལུས་པས་ན་དེ་སྐད་བརྗོད་དོ། །(དེ་
ཡང་དེ་ནས་དྲག་པོས་དབུས་ཀྱི་རྟ་མགོ་མ་བཅད་པར་འཆི་བ་མེད་པ་
དང་ས་གསུམ་ལས་རྣམ་པར་རྒྱལ་བ་ཆེན་པོའི་དངོས་གྲུབ་བྱིན་ནོ། །)
བདེན་བྲལ་བདག་པོ་ནི། བདེན་པ་དང་བྲལ་བ་སྟེ་ལས་མི་
དགེ་བར་སྤྱོད་པའི་གནས་ཀྱི་རྒྱལ་པོ་གྱུར་པས་སོ། །
སྲིན་པོ་ནི། འཛམ་གླིང་ལྷོ་ནུབ་རྔ་ཡབ་གླིང་ཕྲན་ན་གནས་པའི་
སྲིན་རྒྱལ་དགུ་ལས་འདིར་སྲིན་རྒྱལ་མགྲིན་བཅུ་པ་ལ་གོ།
འབོད་སྒྲོག་ནི། མཚན་མོ་སྲིན་པོའི་ངག་ནས་རྟག་ཏུ་སྒྲ་མི་སྙན་
པ་འབོད་ཅིང་སྒྲོག་པས་དེ་ལྟར་བརྗོད་དོ། །(ཅེ་སྤྱང་ལ་སོགས་ཀྱི་སྒྲ་
ལྟར།）
མཚན་རྒྱུ་ནི། སྲིན་པོ་ནི་མཚན་མོར་འགྲོ་ཞིང་ཤ་ཁྲག་ཟ་བས་སོ།།
ཤ་རྗེན་ཟ་ནི། ཤ་མ་བཙོས་པར་དམར་རྗེན་དུ་ཟ་བས་སོ། །
རོ་ཟན་ནི། མི་རོ་སོགས་ཟས་སུ་ཟ་བས་སོ། །
མཆོག་སེམས་ནི། འགྲོ་བའི་འདོད་སྐོམ་སེལ་བ་ལ་སེམས་མཆོག་
ཏུ་བཟང་བའི་ཆ་ནས་སོ། །



ཆུ་བདག་ནི། ཆུ་ལྷ་ཡི་མིང་སྟེ་རྒྱ་མཚོ་དང་ཆུ་བོ་ཐམས་ཅད་ཀྱི་
བདག་པོར་གྱུར་པས་སོ། །
ལྕེ་བརྒྱ་པ་ནི། སྒྲ་མང་པོ་དུས་ཅིག་ཅར་དུ་སྒྲོག་པས་ལྕེ་བརྒྱ་
པའོ། །(ཡང་ཆུ་རླབས་མང་བར་རྣམ་པའི་སྒོ་ནས་དེ་ལྟར་བཏགས་
ཟེར།）
ཞགས་པ་ཅན་ནི། ཕྱག་ཏུ་སྦྲུལ་ཞགས་འཛིན་པས་ཞགས་པ་
ཅན་ནོ། ། །
ཆུ་ལྷ་ནི། ནུབ་ཕྱོགས་ཆུའི་འབྱུང་གནས་ཀྱི་ཕྱོགས་སྐྱོང་བའི་ལྷ་
ཡིན་པས་ཆུ་ལྷ་ཞེས་སོ། །
སྣ་ཚོགས་རྟ་ཅན་ནི། འདིའི་ཞོན་རྟ་ཁ་དོག་དཀར་དམར་སེར་
གསུམ་དང་ལྡན་པས་ན་དེ་སྐད་བརྗོད་དོ། །
སྟོབས་ཀྱི་ལྷ་ནི། ལུས་ལ་སོགས་པར་འགུལ་སྐྱོད་ཀྱི་སྟོབས་
ཤུགས་འབྱུང་བའི་ལྷ་ཡིན་པས་ན་སྟོབས་ཀྱི་ལྷ་དང་། ཡང་ན་ཁྱབ་
འཇུག་གི་ཕུང་པོ་ཡིན་པས་ན་རང་ཤུགས་ཀྱིས་རླུང་གཡོ་བར་བྱེད་་་་་
པའི་སྟོབས་ཀྱང་འདིས་བསྐྱེད་པར་ནུས་པས་སོ། །
གཡོ་བྱེད་མགོན་པོ་ནི། གཡོ་ཞིང་བསྐྱོད་པར་བྱེད་པ་ནི་རླུང་
དང་དེའི་མགོན་པོའམ་བདག་པོ་ལྟ་བུ་ཡིན་པའི་ཆ་ནས་བཏགས་སོ། །
རླུང་ལྷ་ནི། ནུབ་བྱང་གི་ཕྱོགས་སྐྱོང་དུ་གནས་པའི་ལྷའོ། །
དྲི་བཞོན་ནི། དྲི་མ་རྣམས་རླུང་གིས་འཁྱེར་འགྲོ་བས་དྲི་ལ་



བཞོན་པ་ཞེས་བརྗོད།( འདྲ་བ་རྒྱུ་མཚན་གྱི་སྒོ་ནས་བཏགས་སོ། །）
རྟག་འགྲོ་ནི། ནམ་ཡང་མི་སྡོད་པར་རྟག་ཏུ་འགྲོ་བས་སོ། །
མ་མོས་འཕེལ་ནི། ཚངས་མ་ལ་སོགས་མ་མོ་བདུན་གྱིས་འཕེལ་
འོང་བའི་ཕྱིར་དེ་སྐད་བརྗོད་དོ། །( ༡.ཤ་ཟ་འབྱུང་པོའི་རིགས་ཤིག
༢.ལྷ་མོ། ༣.མ་མོའི་མ་ནི་ལྷ་མོ་ཨུ་མའོ། །）
རྡུལ་གྱི་ཁ་ལོ་ནི། ས་རྡུལ་རྣམས་ཕྱོགས་ཀུན་དུ་ཁྱེར་འགྲོ་བས་ཁ་
ལོ་སྒྱུར་བ་པོ་ལྟ་བུ་ཡིན་པས་སོ། །
རླུང་ནི། དབུགས་ཏེ་འདོད་རྒྱལ་གྱིས་བཏགས་སོ། །
མིག་རྒྱུ་ནི། རྣམ་སྲས་ཀྱིས་གོ་རཱི་ཤིན་ཏུ་གཟུགས་མཛེས་པར་
མཐོང་ནས། དེ་ལ་ཆགས་ཤིང་བལྟས་པས། དེའི་འོད་ཀྱིས་མིག་ཕྱིད་དེ་
ཞུར་ཞིང་ཆུ་ཟད་པས་དྲག་པོས་དེ་ལྟར་མ་བྱེད་ཅེས་ཟེར་ནས་མིག་་་་་་
དམར་སྐུར་བྱས་ཏེ། དེ་ནས་བཟུང་མིག་སྐུ་ཟེར།
གསང་བདག་ནི། སྦས་པའི་གཏེར་གྱི་བདག་པོ་ཡིན་པས་སོ། །
གནོད་སྦྱིན་རྒྱལ་ནི། གནོད་སྦྱིན་རྣམས་ཀྱི་རྒྱལ་པོའམ་བདག་
པོ་ཡིན་པས་ན་གནོད་སྦྱིན་རྒྱལ་ཟེར།
ངལ་གསོས་ནི། བིཤམཎཞེས་པ་ངལ་གསོས་པའི་དོན་ཏེ།
འདིའི་ཕ་ངལ་གསོས་པ་ཡིན་པས་ཕ་མིང་བུ་ལ་བཏགས་པའོ། །
ལུས་ངན་ནི། རྐང་པ་གསུམ་དང་མཆེ་བ་བརྒྱད་ལྡན་པ་ཤིན་ཏུ་
འཇིགས་ཤིང་མི་སྡུག་པའི་ཆ་ནས་བཏགས་སོ་ཟེར། ཡང་ན་ངལ་



གསོས་ནི་ལུས་ངན་པས་འདིའང་ཕ་མིང་བུ་ལ་བཏགས་སོ། །ཞེས་ཟེར།
རྣམ་སྲས་ནི། དྲང་སྲོང་རྣམ་སྲས་ཀྱི་སྲས་ཡིན་པས་ན་རྣམ་སྲས་ .
ཟེར་ལ། ཉེ་དབང་སུམ་ཅུ་རྩ་གཉིས་ཀྱི་ནང་ཚན་ལས་གཅིག དེའང་རི་
རབ་ཀྱི་བྱང་ཕྱོགས་སྐྱོང་མཁན་ཏེ་རྒྱལ་ཆེན་སྡེ་བཞིའི་ཡ་གྱལ་ཞིག་་་་་་
ཡིན་པ་དང(བྱང་ནི་གནོད་སྦྱིན་གྱི་ཕྱོགས་ཡིན་ལ）གནོད་སྦྱིན་རྒྱལ་་་
པོ་འདི་ཉིད་ནོར་ལྷའི་རིགས་ཀྱང་ཡིན་ལ། ནོར་སྦྱིན་རྒྱལ་ཡང་ཟེར།
བདེན་དཔང་ནི། འདིས་སྔར་སངས་རྒྱས་ཀྱིས་མཆོད་སྦྱིན་
གྲངས་མེད་ཀྱི་ཚོགས་བསགས་པ་དེ་བདུད་ལ་བདེན་དཔང་བྱས་པ་་་་
ནས་བདུད་རྣམས་ཕམ་པར་གྱུར་པས་དེ་ལྟར་བརྗོད་དོ། །(དེ་ཡང་
སྔོན་སྟོན་པ་ཤཱཀྱ་ཐུབ་པ་ཆུ་བོ་ནི་རཉྫ་ནའི་འགྲམ་དུ་ལོ་དྲུག་དཀའ་བ་
སྤྱད་པ་ལ་མཛད་པ་བཅུ་གཉིས་ལས་དཀའ་བ་སྤྱད་པའི་མཛད་པའོ། །
དེ་ནས་བྱང་ཆུབ་སྙིང་པོའི་ཤིང་དྲུང་དུ་བསྐྱོད་པའི་ལམ་བར་དུ་བྲམ་་་
ཟེའི་བུ་མོ་ལེགས་སྐྱེས་མས་བ་ལྔ་བརྒྱའི་འོ་མ་ཐེངས་དྲུག་ཏུ་སྦྱང་ནས་་
ཉིང་ཁུར་བྱས་ཏེ་དྲངས་པས་སྐུ་ལུས་གསེར་གྱི་མདོག་ཏུ་གྱུར་པ་དང་་་
རྩྭ་འཚོང་བཀྲ་ཤིས་ཀྱིས་རྨ་བྱའི་མགྲིན་ལྟར་རེག་བྱ་འཇམ་པའི་གདན་
ཞིག་ཀྱང་ཕུལ་བ་ཁོང་གིས་བསྣམས་ཏེ། རྡོ་རྗེ་གདན་དུ་ཕེབས་ནས་
བྱང་ཆུབ་ཀྱི་ཤིང་ལ་སྐོར་བ་ལན་གསུམ་མཛད་ནས་དེར་གདིང་སྟེ་་་་་
ཞལ་ཤར་དུ་ཕྱོགས། སྐུ་དྲངས་པོར་བསྲངས། དྲན་པ་མངོན་དུ་བཞག་
སྟེ་འདི་སྐད་གསུངས་སོ། །སྟན་འདིར་འདུག་གི་ལུས་ནི་སྐམ་ཡང་རུང་།
34



པགས་པ་རུས་པ་ཤ་རྣམས་ཞིག་ཀྱང་རུང་། བསྐལ་མང་རྙེད་དཀའི་
བྱང་ཆུབ་མ་ཐོབ་བར། སྟན་འདི་ལུས་ནི་བསྐྱོད་པར་མི་བྱའོ། །ཞེས་
གསུངས་ཤིང་གསེར་གྱི་ས་ལ་ཏིང་ངེ་འཛིན་ལ་མཉམ་པར་བཞག་པས་
བདུད་ཀྱི་གནས་ཐམས་ཅད་སྟོང་ཤིང་དཔའ་བཀོང་བས་འོད་ཟེར་་་་
གྱིས་ཁྱོབ་པར་བྱས་པའི་རྒྱུ་མཚན་གྱིས་བདུད་སྡིག་ཅན་དེས་རྔོན་པའི་
ཆ་བྱད་བྱས་ནས་ཡོང་སྟེ། ཁྱེད་ཀྱི་གྲོང་ནི་དགྲ་དང་མེ་ཡིས་འཇིག ཕོ་
བྲང་ཞིག་ཅིང་སེམས་ཅན་རྣམས་ཁ་དག ཁྱེད་ཅིའི་སླད་དུ་འདུག་ཅེས་
དྲིས་པ་ལ། སྟོན་པས་དེའི་ལན་ལ་འཚང་རྒྱུ་བའི་སླད་དུ་འོང་ཞེས་ཕྱིར་
འཁོར་བྱས་ཏེ་གསུངས་སོ། །བདུད་སྡིག་ཅན་གྱིས་བཤད་རྒྱུར་འཚང་
རྒྱུ་བ་ལ་ཚོགས་མཐའ་ཡས་པ་དགོས་ན་ཁྱེད་དེ་མེད་དོ། །དེ་མེད་པའི་
རྒྱུ་མཚན་གྱིས་ཇི་ལྟར་འཚང་རྒྱུ་ཞེས་ཟེར་བ་ལ། དེ་ནས་སྟོན་པས་
གསུངས་རྒྱུར་སྡིག་ཅན་ཁྱེད་ཀྱིས་སྔོན་འོད་སྲུང་གི་བསྟན་པར་གཏན་་
པ་མེད་པའི་མཆོད་སྦྱིན་གཅིག་སྤེལ་བས་འདོད་ཁམས་ལ་དབང་་་་་་་
བསྒྱུར་བ་འདི་ལྟར་འབྱུང་ན། ངས་བསྐལ་ཆེན་གྲངས་མེད་གསུམ་གྱི་
ཡན་ལ་མཆོད་སྦྱིན་བྱེ་བ་ཁྲག་ཁྲིག་མང་པོ་བྱས་ནས་ཚོགས་གཉིས་་་་་
མཐར་ཕྱིན་པས་ཅིའི་ཕྱིར་འཚང་མི་རྒྱུ་ཞེས་གསུངས་པ་ན། བདུད་
དགའ་རབ་དབང་ཕྱུག་གིས་བཤད་རྒྱུར་ངས་མཆོད་སྦྱིན་བྱས་པ་དེ་་་་
ཁྱེད་ཀྱིས་དཔང་པོ་བྱེད་ན། ཁྱེད་ཀྱི་ཚོགས་གཉིས་མཐར་ཕྱིན་པའི་
དཔང་པོ་སུ་ཡོད་དམ་ཟེར་བ་ལ། ཡང་སྟོན་པས་ཕྱག་གཡས་ས་ལ་རེག་
s



པ་བྱས་ནས། ས་འདི་འགྲོ་བ་ཀུན་གྱི་གནས་ཡིན་པས། རྒྱུ་དང་མི་རྒྱུ་
སྙོམས་ཤིང་ཉེ་འཁོན་མེད། འདི་ནི་བདག་གི་དཔང་སྟེ་བདག་རྫུན་
མེད་(གཅིག་མིན)། ལྷ་ཁྱེད་འདིར་ཕེབས་བདག་གི་དཔང་བྱོས་ཤིག
ཅེས་གསུངས་སོ། །དེ་གསུངས་པའི་མོད་ལ་ས་རྣམ་པ་དྲུག་ཏུ་གཡོས་
པའི་རྐྱེན་གྱིས་ལྷ་མོ་བསྟན་མ་ཡིས་ལུས་ཕྱེད་ཕྱིར་ཕྱུངས་ནས་ཐལ་མོ་་་
སྦྱར། སྐྱེས་བུ་ཆེན་པོ་དེ་དེ་བཞིན་ནོ། །ས་ཆེན་པོ་འདིའི་ཕ་རོལ་བགྲང་
བར་ནུས་ཀྱི་རིགས་ཀྱི་བུ་འདིས་སེམས་ཅན་གྱི་དོན་དུ་མགོ་གཅིག་པུ་་་
སྦྱིན་པ་གཏོང་བའང་བགྲང་བར་མི་ནུས་སོ་ཟེར་བ་དང་བཅོམ་ལྡན་་་་
འདས་ནི་ལྷ་དང་བཅས་འཇིག་རྟེན་ཡོངས་ཀྱི་དཔང་དང་ཚད་དམ་པ་
ལགས་སོ་ཞེས་སྨྲས། དེ་བས་འཚང་རྒྱ་བའི་དུས་ལ་བབ་བོ། །ཞེས་དེ་
སྐད་མཛད་དོ། །བདུད་སྡིག་ཅན་བགས་འཁུམ་ཞིང་སེམས་ཁོང་དུ་
ཆུད་ནས་རང་གནས་སུ་བུད་སོང་བས་བདེན་དཔང་ཞེས་མིང་་་་
བཏགས་སོ། །
ཕག་གི་ཤིང་རྟ་ཅན་ནི། ཤིང་རྟ་ཕག་གིས་དྲངས་ནས་འགྲོ་
བས་སོ། །
བདུད་ལ་སྐྱེངས་སྟེར་ནི། སངས་རྒྱས་ཀྱིས་མཆོད་སྦྱིན་ཚད་
མེད་མཛད་པ་དེར་ལྷ་མོ་བསྟན་མས་བདེན་དཔང་བྱས་ནས་བདུད་་་་
རྣམས་ངོ་ཚ་ཞིང་ཁ་སྐྱེངས་ཏེ་བྲོས་པའི་གཏམ་རྒྱུད་ལ་སྦྱར་བའོ། །
བསྟན་མ་ནི། འདི་ནི་ས་གཞིའི་ལྷ་མོ་སྟེ་སྟེང་འོག་གཉིས་ལས་



འོག་གི་ཕྱོགས་སྐྱོང་ངོ༌། །
སྦྱིན་སྐྱེས་ནི། མ་སྦྱིན་མ་ལས་སྐྱེས་པས་སྦྱིན་སྐྱེས་ཞེས་སོ། །(དེ་
ཡང་སྔོན་གྱི་ར་དང་མཀྵ་ཞེས་བྱ་བ་ཕ་གཉིས་ལ་སྦྱིན་མ་དང་མི་སྦྱིན་་་
བྱ་བའི་བུ་མོ་གཉིས་ཡོད་པར་སྦྱིན་མའི་བུ་ལྷ་མ་ཡིན་དང་། མི་སྦྱིན་
གྱིས་དྲང་སྲོང་ཀ་ཤིའི་ཆུང་མ་བྱས་པ་ལས་ལྷ་རྣམས་སྐྱེས་པ་ན། ལྷ་
རྣམས་ལ་མི་སྦྱིན་སྐྱེས་དང་ལྷ་མ་ཡིན་རྣམས་ལ་སྦྱིན་སྐྱེས་ཞེས་་་་་་་་་
བཏགས་སོ། )
གཞུ་རྒྱལ་ནི། ༡: དབང་པོའི་གཞུ་ལས་རྒྱལ་བ་འདོད་པས་ན་
གཞུ་རྒྱལ་དང་། ༢.ལྷ་མིན་སྟོབས་ལྡན་ལ་གཞུ་སུས་ཀྱང་འཐེན་མི་
ཐུབ་པ་ཞིག་ཡོད་སྐད་ཕྱིར་འདིར་ལྷ་མིན་བྱེ་བྲག་གི་མིང་དེ་ཚོགས་པ་་
སྤྱིའི་མིང་ལ་བཏགས་པའོ། །
དབང་པོའི་དགྲ་ནི། ལྷ་དབང་བརྒྱ་བྱིན་གྱི་དགྲ་ཡིན་པས་ན་དེ་
སྐད་བརྗོད།
ཁུ་བའི་སློབ་མ་ནི། སྐར་མ་པ་སངས་ནི་ཤིན་ཏུ་དཀར་བའི་ཁུ་
བ་ལྟར་འདོད་ལ་དེའི་སློབ་མ་ལྷ་མིན་ཡིན་པའི་ཆ་ནས་བཏགས་སོ། །
བཅུད་མི་ལྡན་ནི། སྔོན་རྒྱ་མཚོ་བསྲུབས་པ་ལས་བྱུང་བའི་
བཅུད་རྣམས་ལྷས་བདག་ཏུ་བྱས་ཏེ་ལྷ་མིན་རྣམས་ལ་མ་ཐོབ་པས་ན་་་
བཅུད་མི་ལྡན་ཞེས་པའོ། །
སྔོན་གྱི་ལྷ་ནི། སྔོན་ལྷ་མ་ཡིན་རྣམས་རི་རབ་ཀྱི་རྩེར་གནས་པས་



ལྷ་ཞེས་བྱ་ལ། ཕྱིས་ལྷ་རྣམས་ཀྱིས་དེ་དག་རི་རབ་ཀྱི་སྨད་དུ་བསྐྲད་
པས་ན་ལྷ་མིན་དུ་གྱུར། དེས་ན་སྔོན་གྱི་ལྷ་ཞེས་དུས་ཀྱི་ཆ་ནས་གྲུབ་
པའི་མིང་ངོ་། །
ལྷ་མིན་ནི། རྒྱ་མཚོ་བསྲུབས་པ་ལས་བྱུང་བའི་བུམ་པའི་ནང་གི་
བཅུད་མ་ཐོབ་པས་དེ་དག་ལྷ་མ་ཡིན་ནོ་ཞེས་རི་རབ་ཀྱི་སྨད་དུའང་་་་
བསྐྲད་པས་ན་ལྷ་མིན་ཞེས་བརྗོད་དོ། །
ཀུན་ཁྱབ་ནི། ཤར་ལྷོ་ནུབ་བྱང་སྟེང་འོག་དང་བཅས་པ་གང་
དུའང་ཕྱོགས་ཞེས་བྱ་བ་ཡོད་པས་ན་ཀུན་ཏུ་ཁྱབ་པ་ཞེས་བརྗོད།
འཕྲོག་བྱེད་ནི། ༡: སྐྱེ་བོ་རྣམས་རང་རང་བགྲོད་པའི་ཕྱོགས་
ལྟར་བློ་གཏད་པའི་ཆ་ནས་འཕྲོག་བྱེད་ཟེར། ༢. ཕྱོགས་གོང་ལ་སོང་
ན་བློ་དེ་རུ་གཏད་ནས་འགྲོ་བས་སོ། །
ཕྱོགས་ནི། ཕྱོགས་ཞེས་པ་ཉི་ཟླ་སོགས་ཤར་བ་དང་ནུབ་པ་དག་
ལས་ཕྱོགས་རྣམས་བྱུང་ཞིང་འདོད་རྒྱལ་གྱི་མིང་ཡིན་ནོ། །མངོན་
བརྗོད་ཀྱི་བསྟན་བཅོས་རྒྱ་མཚོའི་ཆུ་ཐིགས་ལས་ལྷ་དང་ཕྱོགས་ལ་་་་་་
སོགས་པའི་རབ་ཏུ་བྱེད་པ་བཤད་ཟིན་ཏོ། །
གསུམ་པ་ནམ་མཁའ་དང་གཟའ་སྐར་ལ་སོགས་པའི་རབ་་
ཏུ་བྱེད་པ་ནི།
ལྷ་ལམ་ནི། ལྷ་རྣམས་རྩེད་ཅིང་རོལ་བའི་གནས་ནམ་མཁའ་ཡིན་
པས་ལྟའི་ལམ་ཞེས་སོ། །



སྤྲིན་ལམ་ནི། ནམ་མཁའ་ནི་སྤྲིན་ཆགས་པའི་ཡུལ་དང་དེ་རྒྱུ་
བའི་ལམ་ཡིན་པས་སོ། །
རྒྱུ་སྐར་ལམ་ནི། རྒྱུ་སྐར་རྒྱུ་བའམ་བགྲོད་པའི་ལམ་མམ་ཡུལ་ལྟ་
བུ་རྒྱུ་མཚན་དུ་བྱས་ནས་བཏགས་པ་དང་དེའང་སྐར་མ་ལ་རྒྱུ་སྐུར་་་་་
དང་བརྟན་སྐར་གཉིས་ཡོད་པ་ལས་འདིར་རྒྱུ་སྐར་ལ་གོ་དགོས།
ཀུན་གསལ་ནི། དངོས་པོ་ཐམས་ཅད་གསལ་བ་བྱེད་པའི་གོ་
འབྱེད་པས་ཀུན་གསལ་ཞེས་ནུས་པའི་ཆ་ནས་བཏགས་སོ། །
ཆུ་མཐོང་ནི། ཆུ་བོ་དང་རྒྱ་མཚོ་སོགས་སུ་ནམ་མཁའ་མཐོང་བ་
དང་ཡང་ན་མདོག་གི་ཆ་ནས་བཏགས་སོ། །
ལྷའི་རྫིང་རིང་ནི། ལྷ་རྣམས་ཀྱིས་ནམ་མཁར་ཆུ་བོ་དལ་འབབ་
བམ་ཆུ་རྫིང་རིང་པོ་ལྟར་རོལ་བའི་གནས་སུ་འཛིན་པས་དེ་ལྟར་་་་་
བརྗོད་དོ། །(དེ་ཡང་ཁ་ཤས་ཀྱིས་ལྷ་ཡུལ་དུ་བདེ་སྡུག་ཅི་ཡོད་ལྟ་བར་
བྱེད་པའི་རྫིང་བུ་གཏིང་རིང་ཞིག་ཡོད་དོ་ཟེར།）
གནམ་དགུང་ནི། གནམ་ནི་ས་ངོས་ཡན་གྱི་མཁའ་དབྱིངས་ཀྱི་
མིང་དང་དགུང་ནི་མཐོན་པོ་ལ་འཇུག་པས་ཁྱད་ཆོས་ཀྱི་སྒོ་ནས་་་་་་་
བཏགས་སོ། །
ཀུན་ཁྱབ་ནི། ནམ་མཁའ་ནི་དངོས་དང་དངོས་མེད་ས་སྟེང་
ཀུན་ལ་ཁྱབ་པར་ནུས་པས་སོ།
ནམ་མཁའ་ནི། འདོད་རྒྱལ་གྱི་མིང་ངོ་། །



ཆུ་འཛིན་ནི། རྒྱ་མཚོ་ལས་བྱུང་བའི་ཆུའི་རྡུལ་ཕྲན་འཛིན་ཏེ་
འཁྲིགས་པའམ་ཆགས་ནས་གྲུབ་པའི་རྒྱུ་མཚན་གྱིས་བཏགས་སོ། །
སྒྲ་ལྡན་ནི། འབྱུང་བ་ཚ་གྲང་ངམ་སྤྲིན་ཐུག་རེག་གིས་འབྲུག་སྒྲ་
སྣ་ཚོགས་ལྡིར་བའི་བྱེད་ལས་ཀྱི་སྒོ་ནས་སྒྲ་ལྡན་ཞེས་བཏགས་སོ། །
ཚ་ཟེར་འཇོམས་ནི། ཚ་ཟེར་གྱི་ཉི་འོད་སྤྲིན་གྱིས་སྒྲིབ་སྟེ་བསིལ་
བ་ནུས་པས་སོ། །
ཆུ་ཁུར་ནི། ཆུའི་ཕུང་པོ་གཅིག་ཏུ་འདུས་པའི་ཁུར་པོ་དང་འདྲ་
བའི་ཆ་ནས་བཏགས་སོ། །
མཁའ་གླང་ནི། འདིའི་དབྱིབས་དང་ཁ་དོག་སོགས་གླང་པོ་ཆེ་
དང་འདྲ་བའི་ཆ་ནས་བཏགས་སོ། །
སྤྲིན་ནི། འདོད་རྒྱལ་གྱི་མིང་ངོ༌། །
འཇུག་པ་བརྒྱ་པ་ནི། གློག་ནི་རྣམ་པ་མི་འདྲ་བ་མང་པོས་
འཁྱུག་པའམ་འཇུག་པ་སྤྲིན་གསེབ་ཏུ་མངོན་པ་དང་ཁང་བརྩེགས་ལ་་
སོགས་པ་དངོས་པོ་དུ་མར་ལྷན་གཅིག་ཏུ་འཇུག་ཅིང་བརྟོལ་པ་བཅས་
གྲངས་མང་བའི་སྒོ་ནས་འཇུག་པ་བརྒྱ་པ་ཞེས་བཏགས་སོ། །
གཞི་སྔོན་སྐྱེས་ནི། གཞི་ནམ་མཁའ་ནས་སྐྱེས་པ་དང་སྔོན་མ་
གློག་དང་དེའི་རྗེས་སྒྲ་བྱུང་བས་གཞི་སྔོན་སྐྱེས་སམ་ཡང་ན་དྲང་སྲོང་་་་
སྐར་མིག་གིས་འདུལ་བྱེད་མར་སྒོ་ང་གསུམ་བྱིན་པའི་དང་པོའམ་སྔོན་
མ་གློག་སྐྱེས་ཞེས་པའི་གཏམ་བརྒྱུད་དང་སྦྱར་ནས་བཏགས་སོ། །



་ ལུས་ཕྲ་ནི། གློག་འོད་འཁྱུག་པའི་དབྱིབས་ཕྲ་ཞིང་རིང་བས་ལུས་
ཕྲ་བའི་ཆ་ནས་བཏགས་པའོ། །
བདེ་འཐུང་ནི། མཁས་པའི་རྣ་རྒྱན་ལས། གློག་བྱུང་བས་སྐྱེ་བོ་
རྣམས་འཇིགས་པར་བྱེད་པའམ་ཡང་ན་གློག་འཁྱུག་པ་ལྟར་ཞེས་ཡུན་་་
རིང་མིན་པ་དུས་ཚོད་སྐད་ཅིག་ཉིད་ལས་མི་མངོན་པའོ། །(གཞན་
ཡང་། བདེ་འཐུང་ནི་བདུད་རྩི་ལ་འཇུག་པས་དེས་ན་ཆུ་ནི་ལྷ་ཡི་
བདུད་རྩི་དང་གློག་གིས་སྤྲིན་གསེབ་ཏུ་དེ་འཐུང་བ་དང་འདྲ་བའི་ཆ་་
ནས་བཏགས་ཟེར།）
གློག་ནི། འདོད་རྒྱལ་གྱི་མིང་ངོ་། །
སྤྲིན་གྱི་སྒྲ་ནི། སྤྲིན་ཕན་ཚུན་འཐབ་པ་ལས་སྒྲ་བྱུང་བས་སྤྲིན་གྱི་
སྒྲ་ཟེར་ཡང་མ་གཞི་ནི་སྤྲིན་འདུས་པ་དང་གློག་འཁྱུག་པའི་སྒྲ་ཡིན་ཏེ་་
གང་ལྟར་འབྲུག་གི་མིང་གི་རྣམ་གྲངས་སོ། །
དབྱར་སྐྱེས་རྔ་ནི། འབྲུག་སྒྲ་ནི་དབྱར་དུས་སུ་སྐྱེས་ཤིང་རྔ་སྒྲ་
ལྟར་ལྡིར་བས་ན་དབྱར་སྐྱེས་རྔའོ། །
སྒྲ་བརྒྱ་པ་ནི། སྒྲ་ཤིན་ཏུ་ཆེ་ཞིང་གདངས་སྣ་ཚོགས་ལྡན་པས་སོ། །
འབྲུག་སྐད་ནི། རྗེས་གྲུབ་ཀྱི་མིང་ངོ༌། །
མེ་ཆར་ནི། ཐོག་ནི་མེ་ལྟར་དམར་ཞིང་བསྲེག་པའི་ནུས་པ་དང་
ལྡན་ལ་ཆར་ལྟར་གནམ་ནས་འབབ་པས་སོ། །
གནམ་ལྕགས་ནི། གནམ་ནས་འབྱུང་ཞིང་དེ་ལ་མདེའུ་ཁྲོ་ལྕགས་



ལས་གྲུབ་པའང་རྙེད་རྒྱུ་ཡོད་པས་འབྱུང་ཁུངས་ཀྱི་སྒོ་ནས་བཏགས་སོ།།
སྤྲིན་གྱི་འོད་ནི། སྤྲིན་ལ་བརྟེན་ནས་འབྱུང་བའི་འོད་ལྟར་སྣང་
བའི་ཆ་ནས་བཏགས་སོ། །
རི་འཇོམས་ནི། བྲག་རི་སོགས་ཀྱང་འཇོམས་པར་བྱེད་ནུས་པས་
བཏགས་སོ། །
ལྕེ་འབབ་ནི། ཐོག་ལྕེ་སར་འབབ་པའམ་ཡང་ན་མེའི་ལྕེ་ལྟར་ས་
སྟེང་དུ་འབབ་པ་ན་རྣམ་པའི་སྒོ་ནས་ལྕེ་འབབ་ཅེས་བཏགས་སོ། །
ཐོག་ནི། འདོད་རྒྱལ་གྱི་མིང་ངོ༌། །
སྦྱིན་ཐང་ནི། སེར་བའམ་ཐན་པའི་མིང་དུ་བཤད་དེ་འདིར་སྦྱིན་
ཐང་ཞེས་གློ་བུར་དུ་ཤིན་ཏུ་གྲང་ཞིང་དྲག་པའི་རླུང་དང་ལྷན་ཅིག་ཏུ་་
འབབ་ནས་ལོ་ཐོག་སོགས་འཇིག་པ་ནུས་པའི་སྒོ་ནས་བཏགས་སོ། ། .
སྤྲིན་རུས་ནི། སྤྲིན་ལས་བྱུང་ཞིང་རུས་པ་ལྟར་དཀར་ཞིང་སྲ་
བས་སྤྲིན་རུས་ཞེས་བརྗོད་དོ། ། །
ལོ་ཏོག་གཤེད་ནི། ལོ་ཏོག་འཇོམས་པར་བྱེད་པས་ལོ་ཏོག་
གཤེད་ཟེར།
རྡོ་ཆར་ནི། རྡོ་ལྟར་སྲ་བའི་ཆར་བའི་རིགས་ཡིན་པས་རྡོ་ཆར་
ཞེས་བཏགས་སོ། །
ཆུ་མཁྲེགས་ནི། ཆུའི་ཆབ་རོམ་དུ་གྱུར་ནས་མཁྲེགས་པོ་ཡིན་
42



པས་སོ། །
སེར་བ་ནི། འདོད་རྒྱལ་གྱི་མིང་ཡིན། །
གྲུ་ཆར་ནི། ཡུལ་གྲུ་ཀུན་ལ་སྙོམས་ཤིང་དལ་གྱིས་འབབ་པ་ན་གྲུ་
ཆར་ཞེས་ནུས་པའི་སྒོ་ནས་བཏགས་པ་དང་དེའང་ཆར་འཇམ་ཞེས་་་་
བརྗོད་དོ། །
སྦྲང་ཆར་ནི། རྩི་ཤིང་ལོ་ཏོག་གསོ་བྱེད་སྦྲང་རྩི་ལྟར་གྱུར་པས་
འདྲ་བ་རྒྱུ་མཚན་གྱི་སྒོ་ནས་སྦྲང་ཆར་ཟིལ་མ་སྟེ་ཆར་ཟིམ་ཟིམ་འབབ་་
པ་ལའོ། །
སྤྲིན་བཅུད་ནི། ཆར་བ་ནི་སྤྲིན་གྱི་ནང་དུ་འདུས་པའི་བཅུད་
དམ་སྙིང་པོ་ཡིན་པས་སོ། །
སྤྲིན་གྱི་མེ་ཏོག་ནི། སྤྲིན་ལས་བྱུང་ཞིང་མེ་ཏོག་དང་འདྲ་བའི་
སྒོ་ནས་བཏགས་སོ། །
ཆར་པ་ནི། འདོད་རྒྱལ་གྱི་མིང་ཡིན།
རླུང་གི་རྒྱལ་མཚན་ནི། རླུང་གིས་བཏེགས་ཤིང་ཉི་འོད་དང་
ཕྲད་པ་ལས་ཁ་དོག་བཀྲ་བའི་རྡུལ་ཕྲན་ཕྲ་མོའི་དབྱིབས་རྒྱལ་མཚན་་་་
དང་འདྲ་བའི་ཆ་ནས་བཏགས་སོ། ། །
རྒན་པོའི་ཐིག་ནི། ལྷ་ཚངས་པས་གདབ་པའི་ཐིག་རེད་ཅེས་
རབ་བཏགས་ཀྱི་སྒོ་ནས་སྨྲས་སོ། །
དྲང་འཁྱོག་ནི། འཇའ་ཚོན་ལ་གཞུ་བརྒྱུད་མེད་པའི་དྲང་པོ་ ་



དང་ཕྱོགས་གཅིག་ཏུ་སྐུར་པའི་འཁྱོག་པོ་སྟེ་དྲང་འཁྱོག་གཉིས་ཀྱི་ཆ་་་་
དང་ལྡན་པས་དྲང་འཁྱོག་ཅེས་བཏགས་སོ། །
གཞའ་རིས་ནི། མི་མངོན་པའི་དབྱིངས་སུ་རྡུལ་ཕྲན་ཉི་འོད་
དང་ཕྲད་པ་ལས་རི་མོ་མངོན་ཀྱང་རེག་ན་སྦས་པའི་ཚུལ་གྱིས་གནས་་་
པའི་རི་མོ་ཡིན་པས་གཞའ་རིས་ཞེས་བཏགས།( གཞའ་ནི་སྐུང་པའམ་
ཡིབ་པ་ལ་གོ།)
བརྒྱ་བྱིན་གཞུ་ནི། གཞུ་ལྟར་དབྱིབས་བྱུང་བས་ལྷ་དབང་བརྒྱ་
བྱིན་གྱི་གཞུ་ཡིན་ཞེས་རབ་བཏགས་ཀྱི་སྒོ་ནས་བཏགས་སོ། །
སོས་ཀ་བཞད་ནི། འཇའ་ཟུག་པའི་དུས་ཐོག་མ་དེ་སོས་ཀ་ཡིན་
པས་སོ། །
འཇའ་ཚོན་ནི། འདོད་རྒྱལ་གྱི་མིང་ཡིན།
མདོངས་སེལ་ནི། མིག་མདོངས་པ་སོགས་སེལ་བ་ནུས་པའི་སྒོ་
ནས་བཏགས་མོད། འགྲེལ་པ་གཞན་དང་གཞན་ནས་གདུང་སེལ་ཞེས་
བཏགས་ཡོད་པ་དེར་རྒྱ་གར་ལྷོ་ཕྱོགས་སུ་ཚོང་པ་ག་གོན་དང་བཟང་་་་
པོ་གཉིས་ཀྱིས་བཞེངས་པའི་སྟོན་པ་དགོང་ལོ་ཉེར་ལྔའི་ཚད། དེའི་
དབུ་ཡི་གཙུག་ཏོར་དུ་ནོར་བུ་ཆུ་ཤེལ་ལས་གྲུབ་པ་ཡུལ་མ་གྷ་དྷའི་རྒྱུ་་་་
མ་གང་ཡོད་པ་དེ་ལ་སྐར་མ་རི་བྱིའི་འོད་ཕོག་པས་ཆུ་ཤེལ་ལས་ཆུ་་་་་
བྱུང་བས་སྐུ་ཁྲུས་གསོལ་ཞིང་རྒྱ་མཚོ་དང་འདྲེས་པར་ཆུ་བོ་ཐམས་
ཅད་ཡན་ལག་བརྒྱད་ལྡན་དུ་གྱུར་ཞེས་དང༌། ཟླ་བརྒྱད་པའི་ནང་དུ་
44



སྐར་མ་རི་བྱི་འདིའི་འོད་ཆུ་ལ་ཕོག་ན་ཆུ་ཐམས་ཅད་ཀྱང་དུག་མེད་་་་
པར་གྱུར་པས་གདུང་སེལ་ཞེས་བཤད་སྲོལ་ཡོད་དེ། དོན་དུ་ཟླ་བརྒྱད་
པ་ནི་སྟོན་མཇུག་སླེབས་པ་ཡིན་པས་ལྗོན་ཤིང་རྩི་ཐོག་ཐམས་ཅད་ཀྱི་་་
བཅུད་རྣམས་མར་ས་འོག་ཆུ་ནང་དུ་ཟགས་པས་ཆུ་ལ་བཅུད་ལྡན་་་་་
ཞིང་སྨན་ཆུར་གྱུར་པས་ན་དེའི་སྐབས་སུ་ལྷོ་ཕྱོགས་ལ་ཤར་བའི་སྐར་་་
མ་རི་བྱི་ལའང་སྐར་ཆུ་དུག་མེད་པའམ་མདོངས་སེལ་དང་གདུང་སེལ་
ཞེས་གྲགས་སོ། །(རི་བྱི་ཞེས་དྲང་སྲོང་རི་ཥིའི་ཟུར་ཆགས་པ་རྒྱ་སྐད་
ཡིན་ཏེ། འདི་ནི་ལྷའི་སྨན་པ་ཡིན་ཞིང་དེའི་བདེན་སྟོབས་ཀྱིས་འདི་
ཤར་བ་ན་ཆུ་རྣམས་ནད་ཀྱི་གཉེན་པོར་འགྱུར་བ་བཤད་དོ། །） .
བུམ་སྐྱེས་ནི། སྔར་དྲང་སྲོང་ཆུ་ལྷ་ཞེས་བྱ་བས་ལྷ་མོ་ཨུ་རྦ་ཤུ་སྟེ་
ལྷ་མོ་དབང་ཆེན་མ་མཐོང་བ་ལ་ཁུ་བ་ཤོར་བ་བུམ་པར་བླུག་པ་ལས་་་་
སྐྱེས་པས་བུམ་སྐྱེས་ཞེས་ཟེར།
ཆུ་ལྷའི་བུ་ནི། གོང་ལྟར་དྲང་སྲོང་ཆུ་ལྷའི་བུ་ཡིན་པའི་རྒྱུ་མཚན་
གྱིས་ཆུ་ལྷའི་བུ་ཞེས་བཏགས།
ཨགསྨྱནི། ལེགས་སྦྱར་སྐད་དེ། དེ་ཡང་དྲང་སྲོང་ཨགསྩཞེས་བྱ་
བ་འདིས་སྔོན་དུས་སུ་རི་འབིགས་བྱེད་ཅེས་བྱ་བ་ཤིན་ཏུ་མཐོ་བས་ཉི་
མ་བསྒྲིབ་པ་དེ་བསྒྱེལ་ནས་རྩ་བ་ནུབ་བྱང་གི་ཕྱོགས་དང་རྩེ་མོ་ཤར་་་་་
ལྷོར་བསྟན་ནས་བཞག་པས། འདིའི་མིང་ལ་ཨགy་ཞེས་རི་འདོར་
རམ་རི་འཕེན་ནམ། རི་འགོག་ཅེས་དང་། གཞན་ཡང་། གནའ་སྔ་མོར་



རི་རྣམས་རྒྱུ་བ་བྱེད་དེ་སེམས་ཅན་ཆགས་ཐབས་དང་བྲལ་བས་སྐར་་་་་
མ་འདིས་མདའ་འཕངས་ནས་རི་ཐམས་ཅད་ཀྱི་རྐང་པ་བཅགས་ནས་་
འགྲོ་རྒྱུ་མེད་པ་བྱས་སྟབས་སྐར་མ་ཞི་འཛིང་ཡང་ཟེར་སྐད། འདི་ནི་
དྲང་སྲོང་སྤྱིའི་མིང་ལའང་འཇུག་གོ། །
མཐོ་རིས་སྣང་བྱེད་ནི། དུས་མེ་ཞེས་པའི་གཟའ་འདིས་ནམ་
མཁར་སྣང་བའམ་གསལ་བ་བྱེད་དེ་ལྷ་རྣམས་ལའང་གསལ་བ་བྱེད་་་་་
པས་མཐོ་རིས་སྣང་བྱེད་ཅེས་སོ། །
རི་བྱི་ནི། གོང་དུ་གསལ།
མུན་པ་ཅན་ནི། འདིས་ཉི་ཟླ་སྒྲིབ་སྟེ་ས་སྟེང་མུན་པར་གྱུར་བ་
ནི་མུན་པ་ཅན་དང་ཡང་ན་འདིའི་ལུས་སེམས་ཅན་གྱིས་མི་མཐོང་་་་་་
བས་མུན་པ་ཅན་ཟེར། །
སྲིད་གསུམ་རྣམ་རྒྱལ་ནི། ས་འོག་ས་སྟེང་ས་བླ་སྟེ་སྲིད་པ་
གསུམ་ལས་རྣམ་པར་རྒྱལ་བར་བྱེད་ནུས་པའི་སྒོ་ནས་བཏགས་སོ། །
རཱ་ཧུ་ལ་ནི། རཱ་ཧུ་ལ་ཞེས་བོད་སྐད་སྒྱུར་ན་སྒྲ་གཅན་ཏེ་ས་
གསུམ་ན་སྒྲ་ཆེ་ཞིང་གཅན་གཟན་གྱིས་ཀྱང་བཟོད་པར་དཀའ་བས་སྒྲ་
གཅན་ཞེས་བརྗོད་དོ། །ཡང་ན། ས་གསུམ་ན་ཆེར་གྲགས་པས་སྒྲ་
གཅན་ནོ། །
སེང་གེ་མོའི་བུ་ནི། ལྷ་མིན་འཇོམས་བྱེད་ཀྱི་སྲིང་མོ་སེང་གེ་མོ་
ཞེས་པའི་བུ་ཡིན་པས་ནའོ། །



སྒྲ་གཅན་ནི། གཟའི་གཙོ་བོ་སྟོང་པའི་ནུས་ཅན་ཞིག་སྟེ་གཟའ་
ཆེན་བརྒྱུད་པ་དང་འདིའི་གདོང་མཇུག་གཉིས་རྩིས་པས་གཟའ་་་་་་
བཅུར་བརྩི་སྲོལ་ཡོད་པ་དང་། ཡང་སྤྲུལ་པའི་གཟའ་བཞི་སྟེ། ཤར་དུ་
བ་མཇུག་རིང་། ལྷོར་སྟག་མོ་མེ་འབར། ནུབ་ན་གཡག་མོ་རླུང་འཚུབ།
བྱང་ན་ཆུ་ཐིག་སྔོན་མོ་བཅས་སོ། །
བཅུ་གཉིས་བདག་པོ་ནི། ཉི་མ་ནི་ཁྱིམ་བཅུ་གཉིས་ཀྱི་དབང་
པོའམ་བདག་པོ་ཡིན་པས་སོ། །( དེ་ཡང་ཁྱིམ་བཅུ་གཉིས་ནི། ལུག་
གླང་འཁྲིག་པ་ཀརྐཊ། སེང་གེ་བུ་མོ་སྲུང་སྡིག་གཞུ། ཆུ་སྲིན་བུམ་པ་ཉ་
རྣམས་ནི། གཟའ་རྣམས་རྒྱུ་གནས་ཁྱིམ་ཞེས་བཏགས། ཁྱིམ་ཞེས་
འདོགས་དོན་ནི། རིའི་རྒྱལ་པོ་རི་རབ་ལ་གཞུ་དང་ཆུ་སྲིན་སོགས་ཀྱི་
དབྱིབས་དང་འདྲ་བའི་ཐད་ཀི་ན་ཉི་མ་གནས་པའི་ཚེ་གཞུ་ཁྱིམ་དང་་་་
ཆུ་སྲིན་ཁྱིམ་ཞེས་མིང་འདོགས་པ་དང་། ཉི་མ་རིང་འགྲོས་སུ་འགྲོ་
སྐབས་རི་རབ་ལ་ལུག་གི་གདོང་པ་དང་། གླང་གི་གདོང་པ་ཅེས་
དབྱིབས་མི་འདྲ་བ་ཡོད་པས་ཉི་མ་དེའི་ཐོད་དུ་གནས་སྐབས་ལུག་་་་་
ཁྱིམ་ཞེས་སོགས་བཏགས་མོད། དོན་དུ་ནི་འདིར་གཙོ་བོ་བོད་རང་
ལུགས་ཀྱི་དུས་ཚོད་འགྱུར་ལྡོག་དང་བསྟུན་ནས་ཟླ་བ་རེ་རེའི་ཁྱད་་་་་
ཆོས་བཞིན་དུ་ཟླ་བཅུ་གཉིས་ཀྱི་ཚད་དེ་མཚོན་ཕྱིར་ཁྱིམ་བཅུ་གཉིས་་་་
ཞེས་བཏགས་སོ། །དཔེར་ན། ཉི་མས་རྒྱུ་སྐར་ཉི་ཤུ་རྩ་བདུན་ལ་རང་
འགྲོས་ཀྱི་ཚུལ་གྱིས་ལོངས་སྤྱོད་པའི་ཉི་མའི་ཁྱིམ་བཅུ་གཉིས་ཏེ། འདི་
47



ཟླ་བ་བཅུ་གཉིས་དང་སྦྱར་ནས་བཤད་ན། དགུན་ཟླ་ར་བ་ཉི་མ་གཞུའི་
ཁྱིམ་ན་གན་ས་པའི་ཚེ་གྲང་ངར་གྱིས་གཞུ་སྲ་བར་བྱེད་པས་གཞུའི་་་་་
ཁྱིམ་དང་། དེའི་ཕྱི་མ་ཆུ་སྲིན་མལ་ལས་ལྡང་པའི་དུས་ཡིན་པས་ཆུ་
སྲིན་ཁྱིམ་དང༌། དེའི་ཕྱི་མ་བུམ་པའི་ནང་གི་ཆུ་འཁྱག་པའི་དུས་ཡིན་
པས་བུམ་པའི་ཁྱིམ་སྟེ་དགུན་དུས་ཀྱི་ཁྱིམ་གསུམ་དང་། དཔྱིད་ཟླ་ར་བ་
ལ་ཉི་མ་ཉའི་ཁྱིམ་ལ་གནས་པའི་ཚེ་དྲོད་སྐྱེས་པས་ཉ་ལྡང་བའི་དུས་་་་
ཡིན་པས་ཉའི་ཁྱིམ། དེའི་ཕྱི་མ་ཉི་མ་ལུག་གི་ཁྱིམ་ན་ཡོད་དུས་ལུག་
རྣམས་ལུ་གུ་འཁྲིད་པའི་དུས་ཡིན་པས་ལུག་གི་ཁྱིམ་དང་། དེའི་ཕྱི་མ་
གླང་རྣམས་ལ་གཉའ་ཤིང་འགེལ་བའི་དུས་ཡིན་པས་གླང་གི་ཁྱིམ་སྟེ་་་
དཔྱིད་ཀྱི་ཁྱིམ་གསུམ་མོ། །དབྱར་ཟླ་ར་བ་ལ་ཉི་མ་འཁྲིག་པའི་ཁྱིམ་ལ་
གནས་པའི་ཚེ་སྲོག་ཆགས་ཕལ་ཆེ་འཁྲིག་པ་སྤྱོད་པའི་དུས་ཡིན་པས་་་་་
འཁྲིག་པའི་ཁྱིམ་དང་། དེའི་ཕྱི་མ་ཀརྐཊཁ་ཕྱེ་བའི་དུས་ཡིན་པས་
ཀརྐཊའི་ཁྱིམ་ཟེར་ལ། ཀརྐ་ཊ་ནི་སྦལ་པའི་སྐད་དོད་ཡིན་ནོ། །དེའི་ཕྱི་
མ་སེང་གེས་འདོད་པ་སྤྱོད་པའི་དུས་ཡིན་པས་སེང་གེའི་ཁྱིམ་(སེང་་་
གེ་ལོ་གཅིག་ལ་ཐེངས་གཅིག་ལས་འདོད་པ་མི་སྤྱོད།）དབྱར་དུས་ཀྱི་་་
ཁྱིམ་གསུམ་མོ། །སྟོན་ཟླ་ར་བ་ལ་ཉི་མ་བུ་མོའི་ཁྱིམ་ལ་གནས་པའི་ཚེ་
བུ་མོ་རྣམས་ཀྱི་ཞལ་བཞིན་ཧ་ཅང་མཛེས་པའི་དུས་ཡིན་པས་བུ་མོའི་་་
ཁྱིམ་དང་། དེའི་ཕྱི་མ་མི་རྣམས་ཀྱིས་མར་སྲང་ལ་འདེགས་པའི་དུས་
ཡིན་པས་སྲང་གི་ཁྱིམ་དང་། དེའི་ཕྱི་མ་ལ་ཕྱུགས་ཟོག་བཤའ་བའི་དུས་



ཡིན་པས་སྡིག་པའི་ཁྱིམ་ཞེས་སྟོན་དུས་ཀྱི་ཁྱིམ་གསུམ་སྟེ་ཁྱིམ་བཅུ་་་་་
གཉིས་པོ་འདི་དག་ལ་མི་ཁྱིམ་དུ་གནས་པ་བཞིན་རྒྱུན་དུ་འཇུག་པའི་་་
ཉི་མའི་ཁྱིམ་བཅུ་གཉིས་ཞེས་འབོད་པས་བཅུ་གཉིས་བདག་པོ་ཞེས་་་་
བཏགས་སོ། །）
འོད་སྟོང་ལྡན་ནི། འོད་ཚད་མེད་པ་འཕྲོ་བའི་རྒྱུ་མཚན་གྱིས་
བཏགས་སོ། །
ནམ་མཁའི་ནོར་བུ་ནི། ཉི་མས་མུན་པ་ཐམས་ཅད་འཇོམས་ཏེ་
སྐྱེ་འགྲོ་ཀུན་ལ་འཚར་ལོངས་སྐྱེ་བར་བྱེད་པའི་ནོར་བུ་བཞིན་དུ་ནམ་་་
མཁའ་ནས་གསལ་ཏེ་སྐྱིད་ཀྱི་ཉི་མ་ཤར་སྡུག་གི་མུན་པ་སེལ་ཞེས་པ་་་་
ལྟར་བྱེད་ལས་ཀྱི་སྒོ་ནས་བཏགས་སོ། །
པད་མའི་གཉེན་ནི། ཉི་མ་ཤར་དུས་མེ་ཏོག་པདྨ་ཁ་འབྱེད་པ་
སྟེ་བྱེད་ལས་མཐུན་པའི་སྒོ་ནས་བཏགས་སོ། །
རྟ་བདུན་བདག་པོ་ནི། རླུང་དང་ཡིད་མགྱོགས་མདོག་ལྔ་དང་།
དེ་བཞིན་ཐིག་ལེ་ཅན་དང་ནི། ངེས་བརྗོད་ཤིན་ཏུ་རྒྱལ་མཚན་དང་།
རི་འཇོམས་རྣམས་ཉི་མའི་རྟ་ཞེས་ཉི་མ་འདྲེན་བྱེད་ཀྱི་རྟ་བདུན་གྱི་་་་་
བདག་པོར་གྱུར་པས་ན་རྟ་བདུན་བདག་པོའམ་དབང་པོ་ཞེས་བརྗོད་་
ལ་དེ་ཡང་དོན་དངོས་ནི་རླུང་མི་འདྲ་བ་བདུན་གྱི་བྱེད་ལས་ལ་བརྟེན་
ནས་ཉི་མ་རང་བགྲོད་བྱས་པའི་ཆ་ནས་བཏགས་སོ། །
རྟ་ལྗང་ནི། གོང་གི་ཉི་མ་འདྲེན་པའི་རླུང་གི་རྟའི་ཁ་དོག་ལྗང་



ཁུ་ཡིན་པས་རྟ་ལྗང་ཞེས་པ་ཁ་དོག་ལྗང་ཁུ་ཅན་ཞེས་ཁ་དོག་གི་སྒོ་་་་
ནས་བཏགས་སོ། །
སྣང་བྱེད་ནི། དངོས་པོ་ཐམས་ཅད་ཉི་འོད་ཀྱིས་སྣང་བའམ་
གསལ་བ་བྱེད་པས་ནུས་པའི་སྒོ་ནས་བཏགས་སོ། །
མེ་ཟླུམ་ནི། མེ་ལྟར་རེག་བྱ་ཚ་ཞིང་དབྱིབས་ཟླུམ་པོ་ཡིན་པས་མེ་
ཟླུམ་ཞེས་སོ། །
ཉི་མ་ནི། འདོད་རྒྱལ་གྱི་མིང་ངོ་། །
བརླ་མེད་ནི། འདིའི་རྐང་པའི་དབྱིབས་སམ་བརླ་ཤའི་ཕྲ་སྦོམ་
དབྱེ་བ་མེད་པའི་ཆ་ནས་བཏགས་སོ། །
འོད་སྲུང་ནི། སྐྱ་རེངས་ཀྱི་སྡུན་ནས་ཤར་ཏེ་ཉི་མའི་འོད་དེར་
སྲུང་པའི་ཚུལ་དང་འདྲ་བས་སོ། །ཡང་ཁ་ཅིག་གིས་དྲང་སྲོང་འོད་སྲུང་
གི་བུ་རྒྱུད་ཡིན་པས་འོད་སྲུང་བུ་ཞེས་བརྗོད་པ་དང་། འོད་སྲུང་སྐྱེས་
ནི་བྱ་ཁྱུང་ངོ་། །
ཁྱུང་སྔོན་སྐྱེས་ནི། འདུལ་བྱེད་མར་སྒོ་ང་གསུམ་གྱི་ནང་ནས་
གཉིས་པ་སྟེ་ཁྱུང་གི་སྔོན་ནས་སྐྱེས་ཏེ་ཕུ་བོ་ཡིན་པས་སོ། །
ཉི་མའི་ཁ་ལོ་ནི། ཉི་མའི་གོང་ནས་སྐྱ་རེངས་ཤར་བས་དེར་སྣ་
འདྲེན་པའི་ཚུལ་གྱིས་བཏགས་སོ། །
བདེ་འབྱུང་གཙུག་རྒྱན་ནི། བདེ་འབྱུང་ནི་ལྷ་དབང་ཕྱུག་གི་
མིང་གི་རྣམ་གྲངས་ཡིན་ཞིང་དབང་ཕྱུག་གིས་ཟླ་བ་གཙུག་རྒྱན་དུ་་་་་་
50



བྱས་པའི་རྒྱུ་མཚན་གྱིས་བཏགས་སོ། །
རི་བོང་འཛིན་ནི། སྔར་བདག་ཅག་གི་སྟོན་པ་སློབ་པ་ལམ་གྱི་
དུས་བྱང་ཆུབ་སེམས་དཔའ་རི་བོང་གི་ལུས་སྦྱིན་པར་བཏང་བས་བརྒྱ་
བྱིན་ངོ་མཚར་ཏེ་རི་བོང་མཐོ་རིས་སུ་ཁྱེར་ནས་ལྷ་དང་མིའི་བསོད་་་་་་
ནམས་ཀྱི་སྐལ་བ་མི་ཉམས་པའི་ཕྱིར་ཟླ་བའི་ངོས་ལ་རི་བོང་གི་་་་་་
གཟུགས་བཀོད་དེ་རྟག་ཏུ་མཐོང་བར་བྱེད་པས་ན་དེ་ལྟར་བརྗོད་དོ། །
རྒྱུ་སྐར་རྒྱལ་པོ་ནི། ཟླ་བ་ནི་ནམ་མཁར་གནས་པའི་རྒྱུ་སྐར་
རྣམས་ཀྱི་རྒྱལ་པོ་ཡིན་ཞེས་བྲམ་ཟེ་རྣམས་ཀྱིས་བསྐོས་སོ། །རང་ལུགས་
སུ། ཟླ་བ་ནི་རྒྱུ་སྐར་ཁྲོད་དུ་འོད་ཤིན་ཏུ་ཆེ་བས་རྒྱུ་སྐར་གྱི་རྒྱལ་པོ་
དང་འདྲ་པའི་ཆ་ནས་བཏགས་སོ། །
ཀུ་མུད་གཉེན་ནི། ཟླ་བ་ཤར་བ་དང་མེ་ཏོག་ཀུ་མུ་ད་བཞད་
པས་ནའོ། །
གཉིས་སྐྱེས་རྒྱལ་པོ་ནི། མངོན་བརྗོད་མཁས་པའི་རྣ་རྒྱན་ལས།
རྒྱུ་སྐར་གཟའ་དང་བྲམ་ཟེ་དང་། སྨན་དང་མཆོད་སྦྱིན་མཚན་མོ་
རྣམས། དེ་དག་ཀུན་གྱི་རྒྱལ་པོ་རུ། ཟླ་བ་བྲམ་ཟེ་རྣམས་ཀྱིས་བསྐོས་
ཞེས་པ་ལྟར་བྲམ་ཟེ་རྣམས་ཀྱིས་ཟླ་བ་དེ་ལྷ་རུ་འཛིན་པས་འདིར་་་་་
གཉིས་སྐྱེས་ནི་བྲམ་ཟེའི་མིང་ཞིག་དང་ཁོ་ཚོས་ཟླ་བའང་ལྷའམ་རྒྱལ་
པོར་ངོས་འཛིན་པས་དེ་སྐད་བརྗོད་དོ། །
བསིལ་སྦྱིན་མཁན་ནི། ཚ་གདུང་སེལ་ཞིང་བསིལ་བའི་ཕན་



བདེ་སྦྱིན་པ་བྱེད་པས་ནའོ། །
འོད་དཀར་ཅན་ནི། ཟླ་འོད་དཀར་པོ་དང་ལྡན་པས་ཁ་དོག་གི་
སྒོ་ནས་བཏགས་སོ། །
བཅུ་དྲུག་ཆ་ནི། ཟླ་བའི་འཕེལ་ཆ་བཅོ་ལྔ་རྫོགས་པའི་ཆ་གཅིག་
སྟེ་བཅུ་དྲུག་གི་སྒོ་ནས་ཉ་གང་བར་བྱེད་པའི་རྒྱུ་མཚན་གྱིས་བཏགས།
ཆ་གཏེར་ནི། ཆ་ཤས་མང་པོ་འདུས་ཏེ་ཉ་གང་དགོས་པས་ན་
གྲངས་མང་གི་སྒོ་ནས་བཏགས་སོ། །
ཀུན་ཕན་ནི། སྐྱེ་འགྲོ་ཀུན་ལ་བསིལ་བའི་ཕན་བདེ་སྦྱིན་པར་
བྱེད་པས་སོ། །
ཟླ་བ་ནི། འདོད་རྒྱལ་གྱི་མིང་ངོ༌། །
ས་སྐྱེས་ནི། གཟའ་མིག་དམར་ནི་པ་སངས་ཀྱི་བུ་ཡིན་ལ་པ་
སངས་ནི་ས་ཁམས་ཡིན་པས་ས་སྐྱེས་ཟེར།
འོད་ཟེར་དགུ་པ་ནི། གཟའ་འདིར་ཁ་དོག་མི་འདྲ་བ་འོད་ཟེར་
དགུ་ཡོད་ཅེས་པ་ལྟར་ཁྱད་ཆོས་ཀྱི་སྒོ་ནས་བཏགས་སོ། །
བཀྲ་ཤིས་ནི། དཔེར་ན་ལོང་བར་སྤྱན་བཟང་ཟེར་བ་ལྟར་
འདིའང་བཀྲ་མི་ཤིས་པ་ལ་བཀྲ་ཤིས་ཅེས་ལྡོག་ཟླའི་སྒོ་ནས་བཏགས་་་་
པའོ། །
མིག་དམར་ནི། ལུས་དམར་ཅན་ཞེས་ཁ་དོག་དམར་པོ་ལྡན་
པས་སོ། ( དེ་ཡང་གཟའ་གསུམ་པ་དྲག་གཟའ་ཡིན་པ་དང༌། མིག་



དམར་ཟེར་ན་ཁོ་བོ་མི་དགའ་བས་གཟའ་བཀྲ་ཤིས་ཟེར་ཞིང་སྐར་མ་་་
འདི་ནི་འོད་དམར་སྐྱེད་ནུས་པ་ཞིག་གོ་ཞེས་སྐར་རྩིས་པས་མིང་གི་་་་
རྣམ་གྲངས་སྐབས་ན་གསུངས་སོ། །）
གསལ་ལྡན་ནི། གཟའ་སྐར་འདི་འོད་གསལ་བར་ལྡན་པས་སོ། །
ཟླ་བུ་དང་སྣར་མ་སྐྱེས་ནི། ཕ་ཟླ་བ་དང་མ་རྒྱུ་སྐར་སྣར་མ་
ལས་སྐྱེས་པས་ཟླ་བུ་དང་སྣར་མ་སྐྱེས་ཀྱང་ཟེར།
གསེར་ལྡན་ནི། ལུས་ཀྱི་ཁ་དོག་གསེར་ཞུན་བྱུག་པ་དང་འདྲ་
བས་སོ། །
ལུས་གཅིག་ནི། རང་ལ་བུ་ཚ་གཅིག་ཀྱང་མེད་པར་རང་གཅིག་
པུ་ཡིན་པས་སོ། །(དེ་ཡང་གཟའ་བཞིའི་སྐར་མ་འདི་ནི་དཀར་ཞིང་
གསལ་བ་གསེར་འོད་ཅན་ཞིག་གོ་ཟེར་འདུག）
ལྷག་པ་ནི། རེས་གཟའ་གསུམ་པ་སྟེ་འདོད་རྒྱལ་གྱི་མིང་ངོ་། །
བློ་ལྡན་ནི། གཟའ་ལྔ་པ་སྟེ་འདིར་རིག་གནས་ཤིན་ཏུ་མཁས་
པས་བློ་ལྡན་ཞེས་སོ། །
དབྱངས་བདག་ནི། སྨྲ་བ་ལ་མཁས་པས་དབྱངས་བདག་གོ། །
མེ་བཞི་སྐྱེས་ནི། སྐྱེས་ཁྱིམ་སྐར་མ་མེ་བཞིའི་ཆུ་ཚོད་ཐིག་ཡིན་
པས་མེ་བཞི་སྐྱེས་ཟེར།
ལྷ་ཡི་བླ་མ་ནི། སྔོན་ལྷ་ཡུལ་དུ་སརྦ་ཛྙཱ་ཞེས་པའི་ལྷའི་སྒྲ་མཁན་
ཞིག་བྱུང་སྟེ་དེས་ལེགས་སྦྱར་སྐད་ཐོགས་པ་མེད་པར་ཤེས་པས་བརྒྱ་་་



བྱིན་ལ་བསླབ། དེ་ནས་བརྒྱ་བྱིན་བྱ་བས་བྲེལ་ནས་སྐབས་མ་བྱུང་སྟེ་
གཟའ་ཕུར་བུ་ལྷ་གཞོན་ནུ་རྣམས་ཀྱི་སྒྲ་བསླབ་པའི་སློབ་དཔོན་དུ་་་་་་
བསྐོས་པས་དེ་ནས་བཟུང་ལྷ་ཡི་བླ་མ་ཟེར་རོ། །
ཕུར་བུ་ནི། རེས་གཟའ་ལྔ་པ་འདིའི་མཚོན་བྱེད་དུ་ཕུར་པ་ཡོད་
པས་དེ་ལྟར་བརྗོད་དོ། །(སྐར་མ་འདི་ནི་དཀར་ཞིང་དམར་བའི་
མདངས་ཅན་ཞིག་གོ། 1）
ཁ་བ་དཀར་པོ་ནི། གཟའ་དྲུག་པ་འདིར་རྒྱུ་སྐར་གྱི་ནང་ནས་
འོད་ཆེ་ལ་ཁ་དོག་དཀར་བས་ན་ཁུ་བ་དཀར་པོ་ཟེར།(ཡང་ན་མྱ་ངན་
མེད་དང་རྣམ་པ་ཐམས་ཅད་དུ་སེམས་བཟང་བས་དཀར་པོའོ། །）
ངན་སྤོང་བུ་ནི། དྲང་སྲོང་ངན་སྤོང་གི་བུ་ཡིན་པས་སོ། །
ལྷ་མིན་བླ་མ་ནི། ལྷ་མ་ཡིན་གྱི་དང་པོའི་ཕ་སྦྱིན་བྱེད་ཀྱི་བླ་མ་
ཡིན་པས་ལྷ་མིན་བློ་མ་ཞེས་ཡོན་ཏན་གྱི་སྒོ་ནས་བཏགས་སོ། །
པ་སངས་ནི། སྐར་མ་འདི་ནི་ཐོ་རེངས་སྐར་ཆེན་ནམ་སྐར་རྒྱུན་
ཟེར་བ་དེ་རེད།
འོད་ཟེར་བདུན་པ་ནི། གཟའ་བདུན་པ་འདིར་འོད་ཟེར་
བདུན་དང་ལྡན་པས་ན་གྲངས་ཀྱི་སྒོ་ནས་བཏགས་སོ། །
གོས་སྔོན་ཅན་ནི། ནམ་མཁའི་མདོག་ལྟར་འདིའི་གོས་སྔོན་པོ་
གྱོན་པས་སོ། །
ཚངས་སྐྱེས་ནི། སྔོན་ལྷ་མ་ཡིན་རུ་རུ་དང་དབང་ཕྱུག་འཐབ་པ་



ན་དབང་ཕྱུག་གི་རྔུལ་ཆུ་ས་ལ་ལྟུང་པ་ལས་གྱུར་པའི་ཚངས་མ་དང་།
དབང་མོ། ཁྱབ་འཇུག་མ། ཕག་མོ། དྲག་མོ། ལུས་ངན་མོ། གཞོན་ནུ་མ་
བཅས་བུ་མོ་བདུན་(མ་མོ་བདུན་ཡང་）བྱུང་བའི་ནང་ནས་ཚངས་མ་
ལས་གཟའ་སྐར་སྤེན་པ་སྐྱེས་ཞེས་གྲགས་སོ། །(དེ་ཡང་འགའ་ཞིག་
གིས་ཚངས་པས་སྐྱེས་འགྲེལ་པ་དང་། གཞན་ཡང་ཚངས་སྐྱེས་ཞེས་པ་
ནི་བྱ་སྤྱིའི་མིང་དང་བྲམ་ཟེའི་མིང་། བདུད་ཀྱི་བུ་བཅས་ཀྱི་མངོན་
བརྗོད་ཡིན་ལ་འགྲེལ་པའང་མི་འདྲ་བའི་གནད་ཤེས་པར་བྱའོ། །）
ཉི་བུ་ནི། འདིའི་ཕ་ཉི་མ་ཡིན་པས་དེ་ལྟར་བརྗོད་དོ། །མངོན་
བརྗོད་ཀྱི་བསྟན་བཅོས་རྒྱ་མཚོའི་ཆུ་ཐིགས་ལས་ནམ་མཁའ་དང་་་་་་་
གཟའ་སྐར་ལ་སོགས་པའི་རབ་ཏུ་བྱེད་པ་བཤད་ཟིན་ཏོ། །
བཞི་པ་དུས་དང་བསྐལ་པ་ལ་སོགས་པའི་རབ་ཏུ་བྱེད་པ་ནི།
བགྲང་བྱ་དང་། སླར་བྱུང་ནི། བགྲང་བྱ་དང་སླར་བྱུང་གཉིས་
དུས་སྤྱིའི་མིང་ལ་འཇུག་སྟེ། གཞན་ཡང་ལོའི་མིང་ལའང་འཇུག་པས་
ལོ་ལ་བཟུང་ན་དེ་རེ་རེ་བཞིན་བགྲང་རྒྱུ་ཡོད་པས་ན་བགྲང་བྱ་དང་།
དེའང་དཔེར་ན་དུས་ཚིགས་དང་དུས་ཆེན་སོགས་གཅིག་རྗེས་གཅིག་་་
ཏུ་བསྐྱུར་དུ་ཡོང་བའི་ཆ་ནས་སླར་བྱུང་ཞེས་བཏགས་སོ། །
ཡང་དག་འགྲོ་ནི། དུས་ཚོད་ནི་ཆད་ལུས་མེད་ཅིང་བར་མ་ཆད་
པར་འགྲོ་བས་ན་ཡང་དག་འགྲོ་ཞེས་ནུས་པའི་སྒོ་ནས་བཏགས་སོ། །
གདུགས་ནི། གདུགས་ཞེས་པ་ཉི་གདུགས་སོགས་སུ་འཇུག་པས་



འདིར་ཉི་མར་ཁྲི་གདུགས་ཟེར་བའི་དོན་ལ་བརྟེན་ནས་ཉི་མའི་དཀྱིལ་
འཁོར་གྱི་འོད་ཟེར་ཁྲི་ལྡན་གྱི་གདུགས་ལྟ་བུའོ། །
མུན་གསལ་ནི། ཉི་མས་སྨག་རུམ་གྱི་མུན་པ་མཐའ་དག་བཅོམ་
སྟེ་གསལ་བར་བྱེད་པས་ན་མུན་གསལ་ཟེར། །
བདུད་འཇོམས་ནི། ཉི་མའི་འོད་ཟེར་ཤར་བས་ན་འབྱུང་པོའི་
བྱ་རྣམས་ལོང་བར་འགྱུར་ཞེས་པ་ལྟར། མཚན་མོ་རྒྱུ་བའི་མ་རུང་པ་
ཐམས་ཅད་ཉི་མས་འཇོམས་པའི་ནུས་པ་ཡོད་པས་ན་བདུད་འཇོམས་་
ཞེས་བཏགས་སོ། །
བྱ་བྲལ་ནི། སྤྱིར་བཏང་མཚན་མོར་བྱ་བ་མེད་པས་བྱ་བྲལ་ཞེས་
བཏགས་སོ། ། །
སྣང་མེད་ནི། དངོས་པོ་མཐའ་དག་མིག་ལམ་དུ་སྣང་བར་མི་
བྱེད་པའམ་མི་གསལ་བས་ན་སྣང་མེད་ཅེས་བཏགས་སོ། ། ་
མེལ་ཚེ་ཅན་ནི། མཚན་དུས་སུ་རྐུན་མ་སོགས་དོགས་ཟོན་
དགོས་པའི་ཆ་ནས་མེལ་ཚེ་ཅན་ཞེས་མཚན་མོའི་མིང་།(མེལ་ཚེ་ནི་སོ་་
སྲུང་ལ་གོ།）
སྔོ་སངས་ནི། མཚན་མོའི་ནམ་མཁའ་མདོག་སྔོ་རྐྱང་ཡིན་པར་
འདོད་པས་ཁ་དོག་གི་སྒོ་ནས་བཏགས་སོ། །
ཆགས་དུས་ནི། མཚན་མོར་སྐྱེ་བོ་རྣམས་ཆགས་པ་སྤྱོད་པའི་
དུས་ཡིན་པས་སོ། །
56



མཚན་མོ་ནི། འདོད་རྒྱལ་གྱི་མིང་ངོ༌། །
དགའ་བཟང་རྒྱལ་སྟོང་རྫོགས་པ་ལྔ། །ཟླ་བའི་ཕྱོགས་རེར་
ལན་གསུམ་འཁོར། །ཞེས་པ་ནི། སྤྱིར་དགའ་བ་ནི་བདེ་བའི་དོན་
ཏེ། ཁྱད་པར་ཞི་བའི་ལས། བཟོ་དང་། རྩེད་མོ་དཀར་ཕྱོགས་ཀྱི་ལས་ལ་
དགེ་བ་ཡིན། སྤྱིར་བཟང་པོ་ནི་ལེགས་པའི་དོན་ཏེ། ཁྱད་པར་གྲོགས་
འཚོལ་ས་བོན་འདེབས་པར་ལེགས། སྤྱིར་རྒྱལ་བ་ནི་ཐོབ་པའི་དོན་ཏེ།
ཁྱད་པར་དམག་ཇག་དགྲ་རྒོལ་མདོས་གཏོར་དྲག་པོའི་ལས་ཀྱང་ཤིས་་
ལ་རྒྱལ་ཁ་ཐོབ། སྟོང་ནི་ཟད་པའི་དོན་ཏེ། ལས་གང་ལའང་ངན་ཞིང་
བཅོས་ལ། རིན་ཆེན་བུམ་པའི་ནང་དུ་སྨན་འབྲུ་རིན་ཆེན་ཆང་གིས་
བཀང་། རྨ་བྱའི་སྒྲོས་བརྒྱན། སྟེང་གི་ནམ་མཁའ་འཕྱར་བས་ཐུབ།
ནོར་རྒྱུན་སྒྲོགས། ནོར་གཏའ་སྡོམས། རྫོགས་པ་ནི་ཚར་བའི་དོན་ཏེ།
སྤྱིར་ངན་ཀྱང་། མཁར་བརྩིགས་གཏེར་སྦེད་ལས་ལ་བཟང་། བཅོས་ན་
དཔལ་སྐྱེད་མཆོག་དང་བཀྲ་ཤིས་བརྩེགས་པ་སྒྲོགས་ན་དགེ། དེའང་ཟླ་
བ་གཅིག་ལ་དཀར་ཕྱོགས་དང་དམར་ཕྱོགས་སྔ་ཕྱི་གཉིས་སུ་ཕྱེ་བས་་་
ཕྱོགས་རེར་གོང་དུ་བཤད་པའི་དགའ་བཟང་རྒྱལ་སྟོང་རྫོགས་བཅས་་་
ལྔ་པོ་ལན་གསུམ་རེ་འཁོར་བའི་དོན་ཡིན་པས་འཁོར་སྟངས་གཤམ་གྱི་
རེའུ་མིག་ལྟར།



དང་
༡༠
༡༥
ཡར་ངོ:|ཚེས་ ཚེ ས་ཀྱི་
།གྲངས། མིང་། དགའ་བ་བཟང་བ། རྒྱལ་བ། སྟོང་བ། རྫོགས་པ་
མར་ངོ་།[ མན་གྲངས། །
དང་པོ། ， ༡ | ༢ | ༣། ༤ ། ༥
དཀར། [ གཉིས།
གསུམ། ༡༡།
དང་པོ། | ༡༦ | ༡༧ ། ༡༨
དམར།[ །
གཉིས། [ ༢༡ [ ༢༢ | ༢༣ |༢༤ | ༢༥
གསུམ། ༢༦ | ༢༧ | ༢༨ ༢༩ | ༣༠
དཀར་ཕྱོགས་ནི། ཚེས་གཅིག་ནས་བཅོ་ལྔའི་བར་ཟླ་བ་རིམ་
བཞིན་ཇེ་དཀར་དུ་འགྲོ་བའི་ཕྱོགས་ཡིན་པས་སོ། །
གང་ཕྱོགས་ནི། ཟླ་བ་ཉ་གང་བའི་ཆ་ནས་གང་ཕྱོགས་ཟེར།
ཕྱོགས་སྔ་མ་ནི། དཀར་ཕྱོགས་དང་དམར་ཕྱོགས་གཉིས་སུ་ཕྱེས་
པའི་དཀར་ཕྱོགས་སྔ་མ་ཡིན་པས་སོ། །
ཞི་རྒྱས་ཕྱོགས་ནི། ཞི་རྒྱས་དབང་དྲག་བཞི་ལས་ཞི་བ་དང་རྒྱས་
པའི་ལས་ཚོགས་སྒྲུབ་པར་བཟང་པས་ཞི་དང་རྒྱས་ཕྱོགས་ཞེས་ཡུལ་གྱི་
ནུས་པའི་སྒོ་ནས་བཏགས་སོ། །



ཡར་ངོ་ནི། ཟླ་བ་ཡར་འཕེལ་བའི་རྒྱུ་མཚན་གྱིས་སོ། །
ནག་ཕྱོགས་ནི བཅུ་དྲུག་ནས་ཚེས་སུམ་ཅུའི་བར་ཟླ་འོད་རིམ་
བཞིན་མར་སྒྲིབ་ཏུ་འགྲོ་བའི་ཕྱོགས་ཡིན་པས་སོ། །
དམར་ཕྱོགས་ནི། དེའང་ཟླ་བ་ཟད་པའི་ཆ་རིམ་བཞིན་དམར་
མདངས་ཅན་དུ་འགྲོ་བས་སོ། །ཡང་ནག་ཕྱོགས་ཞེས་པར་ཧ་ཅང་ངན་
གྲགས་པས་དམར་ཕྱོགས་ཞེས་ཅུང་ཟད་རྟེན་འབྲེལ་གྱི་སྒོ་ནས་བརྗོད་་
པར་འགྲེལ་འདུག་གོ། །
ཕྱོགས་ཕྱི་མ་ནི། ཟླ་བ་གཅིག་ལ་དཀར་ཕྱོགས་དང་དམར་
ཕྱོགས་ཞེས་ཕྱོགས་གཉིས་ཀྱི་ཕྱི་མ་དེ་ཡིན་པས་སོ། །
དབང་དྲག་ཕྱོགས་ནི། ཕྱོགས་འདིར་དབང་དང་དྲག་པོའི་ལས་
རྣམས་སྒྲུབ་པར་བཟང་བས་དབང་དང་དྲག་ཕྱོགས་ཞེས་ཡུལ་དེའི་་་་་
ནུས་པའི་ཆ་ནས་བཏགས་སོ། །
མར་ངོ་ནི། ཚེས་བཅུ་དྲུག་ནས་སུམ་ཅུའི་བར་དུའོ། །
འཇལ་བྱེད་ནི། ཟླ་བས་ལོ་འཇལ་བ་བྱེད་པས་སོ། །
དབུགས་སྐྱེས་ནི། དབུགས་འབྱུང་རྔུབ་ཀྱི་ཚད་ལ་བརྟེན་ཏེ་ཟླ་
བ་ཞེས་བགྲང་བྱ་བྱུང་བའམ་རྒྱུ་མཚན་གྱིས་བཏགས་སོ། །(དཔེར་ན། །
སྐྱེས་བུ་ནད་མེད་སྟོབས་ལྡན་ཞིག་གི་དབུགས་འབྱུང་རྔུབ་གཅིག་ཏུ་་་་
རྩིས་ན་དེ་འདྲའི་དབུགས་ཀྱི་ཁུག་པ་ཉིས་ཁྲི་ཆིག་སྟོང་དྲུག་བརྒྱ་ནི་་་་་
ཉིན་གཅིག་གི་ཚད་དང་དེ་སུམ་ཅུ་ལ་ཟླ་བ་གཅིག་ཏུ་བྱུང་བས་སོ། །)



ལོའི་ཡན་ལག་ནི། ལོ་ནི་ཟླ་བ་བཅུ་གཉིས་ལས་གྲུབ་པ་དང་ཟླ་
བ་རེ་རེ་དེའང་ལོའི་ཡན་ལག་ལྟར་བརྗོད་པས་སོ། །
ཕྱོགས་ཅན་ནི། ཟླ་བར་ཡར་ངོ་མར་ངོ་ཕྱོགས་གཉིས་སུ་ཕྱེ་བས་
ཕྱོགས་ཅན་ནོ། །
དུས་ཀྱི་ཟླ་བ་ནི། ༡: ཟླ་བ་དེ་ལ་ཁྱིམ་ཟླ། ཉིན་ཟླ། ཚེས་ཟླ་ཞེས་
དུས་ཀྱི་དབྱེ་བའི་སྒོ་ནས་མིང་དེ་བྱུང་བས་སོ། ། ༢. ཡང་ཧོར་ཟླ་ཞེས་
ཇིན་གུར་རྒྱལ་པོས་མི་ཉག་གི་ལག་ནས་རྒྱལ་ཁ་ཐོབ་པའི་ཟླ་བ་དེ་ལ་་་
བཀྲ་ཤིས་པའི་དགའ་སྟོན་བྱས་པ་དང་ཚེས་ཟླ་དེའང་ལོ་གསར་ལ་་་་་
ངོས་བཟུང་ནས་མིང་ལ་ཧོར་ཟླ་དང་པོ་ཟེར། ༣. ད་དུང་ས་ཚིགས་ཀྱི་
དབང་དུ་ཉི་མ་ལྷོ་བྱང་གི་བགྲོད་པ་གཉིས་ཟླ་བ་ལ་བརྟེན་ནས་ཕྱེ་བ་་་
ཡིན་པས་དུས་ཀྱི་ཟླ་བ་ཞེས་ཕྱོགས་ཀྱི་སྒོ་ནས་བོཏགས་སོ། །
ཟླ་བ་ནི། ཉིན་ཞག་སུམ་ཅུར་འཕེལ་འགྲིབ་ཡོད་པའི་ཁྱད་ཆོས་
ལ་བརྟེན་ནས་བཏགས་སོ། ། །
བཟོད་ལྡན་མ་ནི། རླུང་དང་གྲང་ངར་བཟོད་པ་དང་འདྲ་བའི་
རྒྱུ་མཚན་གྱིས་བཟོད་ལྡན་མའོ། །
ལོའི་ཐོག་མ་ནི། འབྱུང་རྩིས་ལྟར་ན་དཔྱིད་ར་བ་སྟེ་ཧོར་ཟླ་བཅུ་
གཅིག་པ་སྟག་གི་ཟླ་བ་ལ་ལོ་འགོར་བཞེད་པའི་རྒྱུ་མཚན་གྱིས་དེ་ལྟར་་
བཏགས་སོ། །
ཧོར་ཟླ་ནི། ཧོར་ཟླ་ཞེས་པ་རབ་བྱུང་བཞི་པའི་མེ་ཕག་ལོར་ཧོར་
6



ཇིན་གུར་རྒྱལ་པོས་མི་ཉག་གི་ལག་ནས་རྒྱལ་ཁ་ཐོབ་པའི་ཟླ་བར་བཀྲ་་
ཤིས་པའི་དགའ་སྟོན་བྱས་པས་ན་གནས་མིང་དུས་ལ་བཏགས་པའོ། །
ཚིམ་བྱེད་ནི། ཆུ་སྲིན་གྱི་ཁྱིམ་དང་། སྐར་མ་རྒྱལ་ལྷན་ཅིག་ཚིམ་
པར་སྤྱོད་པར་བྱེད་པས་ན་སྐར་མ་དང་ཁྱིམ་མཐུན་པའི་སྒོ་ནས་་་་་་་
བཏགས་སོ། །
ནུས་ཟླ་ནི། སྦལ་པ་མིག་འབྱེད་པའི་དུས་ཀྱི་ནུས་པ་ཟླ་བ་ཆུ་
སྲིན་གྱི་ཁྱིམ་འདིར་ཐོན་པའི་སྒོ་ནས་བཏགས་སོ། །
རྒྱལ་ཟླ་ནི། ཧོར་ཟླ་བཅུ་གཉིས་ཏེ་རྒྱུ་སྐར་རྒྱལ་དང་ཟླ་བ་མཉམ་
དུ་འཆར་བས་ཆོས་མཐུན་པའི་སྒོ་ནས་བཏགས་སོ། །
དཀའ་ཐུབ་ཟླ་བ་ནི། ཟླ་བ་འདིར་དཀའ་ཐུབ་ལ་སོགས་པའི་
དམ་པའི་ཆོས་ཀྱི་བྱ་བ་སྒྲུབ་ན་ཁྱད་ནུས་ཤིན་ཏུ་ཆེ་བས་ནུས་པའི་སྒོ་་་་
ནས་དཀའ་ཐུབ་ཟླ་བ་དང་དེ་ཡང་ཟླ་བ་འདིའི་ཚེས་གཅིག་ནས་བཅོ་
ལྔའི་བར་བདག་ཅག་གི་སྟོན་པ་ཟས་གཙང་སྲས་ཀྱིས་མུ་སྟེགས་པ་་་་་་
དང་ཆོ་འཕྲུལ་འགྲན་པར་མཛད་པས་ཆོ་འཕྲུལ་དུས་ཆེན་ཡང་ཟེར།
མཆུ་ཟླ་ནི། ཧོར་ཟླ་དང་པོར་རྒྱུ་སྐར་མཆུ་དང་སྡེབས་པས་མཆུ་
ཟླ་སྟེ་མཐུན་པའི་སྒོ་ནས་བཏགས་སོ། །
འབྲས་ཟླ་ནི། འབྲུ་རིགས་ཀྱི་འབྲས་བུ་ས་ལ་འདེབས་པའི་དུས་
ཡིན་པས་སོ། །
དབོ་ཟླ་ནི། ཧོར་ཟླ་གཉིས་པ་སྟེ་སྐར་མ་དབོ་དང་ཟླ་བ་འགྲོགས་



པས་རྒྱུ་མཚན་གྱིས་མཐུན་པའི་སྒོ་ནས་བཏགས་སོ། །
འདོད་དུས་ནི། ༡、 ཟླ་བ་འདིར་འཇིག་རྟེན་པ་རྣམས་ཀྱིས་
འདོད་པའི་ལྷ་ལ་མཆོད་དེ་ཚིམ་པ་བྱེད་པའི་དུས་ཡིན་པས་སོ། ། ༢.
རྩི་ཤིང་ཁ་འབུས་པ་འབྲུག་གྲགས་པས་རྨ་བྱ་དང་གཞན་ཡང་འདོད་་་
ལྡན་རྣམས་འདོད་པ་འཕེལ་བས་ན་དུས་ཀྱི་བྱེད་ནུས་སྒོ་ནས་འདོད་་་་
འཕེལ་ཟེར།
ནག་པ་ཟླ་བ་ནི། ཧོར་ཟླ་གསུམ་པ་སྟེ་རྒྱུ་སྐར་ནག་པ་དེ་དང་ཟླ་
བ་ཉ་གང་དུས་འགྲོགས་པས་སོ། །(དེ་ཡང་ཟླ་བ་འདིར་འཕགས་ཡུལ་
དཔལ་ལྡན་འབྲས་སྤུངས་སུ་དཔལ་དུས་འཁོར་སྟོན་པས་གསུངས་་་་་
པའི་དུས་ལ་བརྟེན་ནས་སྐར་རྩིས་པའི་ལོ་འགོར་འཛིན་ཅིང་ཟླ་ཐོ་་་་་
སོགས་ཟླ་འདིར་གསར་དུ་བལྟ་དགོས་པའང་རྒྱུ་མཚན་ཡོད་དོ། །
མེ་ཏོག་ཅན་ནི། ཟླ་འདིར་གསར་དུ་བཞད་པའི་མེ་ཏོག་རྣམ་
པར་བཀྲ་བའི་དུས་ཡིན་པས་ཡོན་ཏན་གྱི་སྒོ་ནས་བཏགས་སོ། །
སྦྲང་དུས་ནི། མེ་ཏོག་བཀྲ་དུས་སྦྱང་མ་འཁོར་ལ་སྦྲང་མས་སྦྲང་
རྩི་དང་པོ་འདོན་པའི་དུས་ཡིན་པས་སོ། །
ས་ག་ཟླ་བ་ནི། རྒྱུ་སྐར་ས་ག་དང་ཟླ་བ་ཉ་གང་པར་འགྲོགས་
པས་སོ། །(དེ་ཡང་ཧོར་ཟླ་བཞི་པ་སྟེ་ཟླ་འདིའི་ཚེས་བཅོ་ལྔ་ལ་བདག་
ཅག་གི་སྟོན་པ་སངས་རྒྱས་བཅོམ་ལྡན་འདས་སྐུ་བལྟམས་པའི་དུས་་་་
ཆེན་དང་། སངས་རྒྱས་པའི་དུས་ཆེན་མྱ་ངན་ལས་འདས་པའི་དུས་
62



ཆེན་གསུམ་འཛོམས་པ་ཡིན་ལ་ཟླ་འདིའི་ནང་ཆོས་སྤྱོད་ཀྱི་མཛད་་་༌་
སྒོའང་ཤིན་ཏུ་མང་ངོ་། །）
སྣོན་ཟླ་ནི། རྒྱུ་སྐར་སྣོན་དང་ཟླ་བ་ལྷན་དུ་འགྲོགས་པས་སྐར་
མིང་ཟླ་བ་ལ་བཏགས་སོ། །
འདོད་འཕེལ་ནི། འདོད་པ་འཕེལ་བའི་དུས་ཞེས་བཏགས་སོ། །
དག་བྱེད་ཟླ་བ་ནི། ཧོར་ཟླ་ལྔ་པ་སྟེ་ཆར་ཆུ་མགོ་ཚུགས་ཏེ་ས་
གཞི་དང་ནམ་མཁའ་ལ་སོགས་པའི་མི་གཙང་པ་ཐམས་ཅད་གཙང་་་་
ཞིང་དག་པར་བྱེད་པས་ན་དག་བྱེད་ཟླ་བ་ཞེས་སོ། །
ཆུ་སྟོད་ནི། རྒྱུ་སྐར་ཆུ་སྟོད་དང་ཟླ་བ་འགྲོགས་པས་སྐར་མིང་ཟླ་
བར་མཐུན་པའི་སྒོ་ནས་བཏགས་སོ། །
ཧོར་ཟླ་དྲུག་པ་ནི། ཟླ་དྲུག་པའི་ཚེས་བཞི་ཉིན་བདེན་བཞིའི་
ཆོས་འཁོར་བསྐོར་བའི་དུས་ཆེན་ནོ། །
མཁའ་སྤྲིན་ཅན་ནི། ནམ་མཁར་སྤྲིན་འཁོར་ཆེ་བའི་ཆ་ནས་
བཏགས་སོ། །
གྲོ་བཞིན་ནི། ཧོར་ཟླ་བདུན་པ་སྟེ་རྒྱུ་སྐར་གྲོ་བཞིན་དང་ཟླ་བ་
འགྲོགས་པས་སོ། །
སྤྲིན་བཟང་ནི། ནམ་མཁར་ཆར་སྤྲིན་འཁོར་བ་བཟང་པའི་སྒོ་
ནས་བཏགས་སོ། །
ཁྱུ་མཆོག་ནི། བ་གླང་སོགས་ཤ་ཤེད་རྒྱས་པའི་སྒང་ཡིན་པས་
63



དུས་ཁྱེད་ཀྱི་སྒོ་ནས་བཏགས་སོ། །
ཁྲུམས་ཟླ་ནི། ཧོར་ཟླ་བརྒྱད་པ་སྟེ་རྒྱུ་སྐར་ཁྲུམས་དང་ཟླ་བ་
འགྲོགས་པས་སོ། །
ལྟད་མོའི་ཟླ་བ་ནི། འདོད་འཇོའི་འབྲས་བུ་སྣ་ཚོགས་སྨིན་པའི་
སྐབས་འདིར་སྐྱེ་འགྲོ་ཀུན་ལ་སྟོན་འབྲས་ཀྱི་ལྟད་མོ་འབུལ་བ་དང་་་་་་
འདྲ་བས་སོ། །
ཐ་སྐར་ནི། ཧོར་ཟླ་དགུ་པ་སྟེ་ཟླ་འདིར་སྐར་མ་ཐ་སྐར་དང་
འགྲོགས་པས་སོ། །
གླུ་དབྱངས་ཟླ་བ་ནི། སྐྱེ་བོ་རྣམས་ལས་བྲེལ་ཆག་ནས་དགའ་
བའི་གླུ་དབྱངས་ལེན་པ་བཅས་མིའི་ཁྱད་ཆོས་ཀྱི་སྒོ་ནས་བཏགས་སོ། །
མང་པོ་འཛིན་ནི། འབྲས་བུ་མང་པོ་བང་མཛོད་དུ་བཅུག་ཡོད་
པའི་རྒྱུ་མཚན་གྱིས་བཏགས་སོ། །
སྨིན་དྲུག་ཟླ་བ་ནི། ཧོར་ཟླ་བཅུ་པ་སྟེ། རྒྱུ་སྐར་སྨིན་དྲུག་དེ་ཟླ་
བ་ཉ་གང་བ་དང་མཉམ་དུ་ཤར་བས་མཐུན་པའི་སྒོ་ནས་སྐར་མིང་ཟླ་་
བར་བཏགས་སོ། །
རྒྱུ་སྐར་ཉེར་བརྒྱད་ནི།
ཐ་སྐར། བྲ་ཉེ། སྨིན་དྲུག སྣར་མ། མགོ། ལག ནབས་སོ། རྒྱལ།
སྐག མཆུ། གྲེ། དབོ། མེ་བཞི། ནག་པ། ས་རི། ས་ག ལྷ་མཚམས། སྣོན།
སྣུབས། ཆུ་སྟོད། ཆུ་སྨད། གྲོ་བཞིན། བྱི་བཞིན། མོན་གྲེ། མོན་གྲུ།
64



ཁྲུམས་སྟོད། ཁྲུམས་སྨད། ནམ་གྲུ་བཅས་རྒྱུ་སྐར་ཉེར་བདུན་ནམ་ཉེར་
བརྒྱུད་དོ། །
གྲང་རེག་ཅན་ནི། རེག་བྱ་ཤིན་ཏུ་གྲང་བའི་དུས་ཡིན་པས་གྲང་
རེག་ཅན་ཟེར།
བསིལ་ལྡན་མ་ནི། རེག་བྱའི་ངོ་བོ་བསིལ་བའི་རྒྱུ་མཚན་གྱིས་
བསིལ་ལྡན་མ་ཞེས་སྙན་ངག་གི་ཉམས་དང་སྦྱར་ནས་བཏགས་པའོ། །
ཁ་བའི་དུས་ནི། དགུན་ནི་ཁ་བ་འབབ་དུས་ཡིན་པས་ཁྱད་ཆོས་
དང་བསྟུན་ནས་བཏགས་སོ། །
དགུན་ནི། འདོད་རྒྱལ་གྱི་མིང་ངོ༌། །
དྲི་ཞིམ་ནི། དཔྱིད་དུས་སུ་མེ་ཏོག་རྣམས་བཞད་ནས་དྲི་ཞིམ་
ཕྱོགས་བཞིར་ཁྱབ་པའི་ཡོན་ཏན་ལྡན་པས་སོ། །
དྲོད་འབེབས་ནི། དཔྱིད་དུས་མགོ་བཟུང་ནས་རིམ་བཞིན་དྲོད་
སླེབས་པས་སོ། །
འདོད་པའི་དུས་ནི། འཁྱག་ལས་གྲོལ་བའི་སེམས་ཅན་རྣམས་
རིམ་བཞིན་འདོད་པ་སྤྱོད་པའི་དུས་ལ་སླེབས་པས་སོ། །
མེ་ཏོག་ལྡན་ནི། མེ་ཏོག་ཁ་འབྱེད་པའི་དུས་ཏེ་དཔྱིད་ཀའོ། །
དཔྱིད་ནི། འདོད་རྒྱལ་གྱི་མིང་ངོ་། །
བདེ་བྱེད་ནི། དགུན་དུས་ཀྱི་སྐྱ་རྩྭ་མེད་པ་དང་དབྱར་དུས་ཀྱི་སྔོ་
རྩྭ་སྐྱེས་ཐུབ་མེད་པའི་དུས་དེར་སྐྱེ་བོ་སེམས་ཅན་ཚང་མའི་སེམས་ལ་་་་



དཔྱིད་ཀའི་རྩྭ་ཆུ་འཛོམས་དུས་དེ་ཡོང་བའི་རེ་བས་ཡིད་ལ་བདེ་བ་་་་
བྱེད་པས་སོ། །
ངེས་སྲེག་ནི། སོས་ཀ་ཚ་བ་ཤིན་ཏུ་རྒྱས་ནས་བསྲེག་པར་ངེས་
ཤིང་སྐམ་བྱེད་པས་ན་ངེས་སྲེག་ཅེས་སོ། །
ཚ་གདུང་ཅན་ནི། ཉི་མ་ཚ་བས་ཚ་བའི་གདུང་བ་སྟེར་བས་སོ། །
སོས་ཀ་ནི། རྗེས་གྲུབ་ཀྱི་མིང་སྟེ་སྐྱེ་དངོས་རྩི་ཤིང་སོགས་སླར་
སོས་པའི་རྒྱུ་མཚན་གྱིས་བཏགས་སོ། །
ཆར་འབབ་དུས། སྤྲིན་འབྱུང་ཆར་ལྡན་དབྱར་གྱི་མིང་།
ཞེས་སོགས་ནི། དབྱར་དུས་ཀྱི་ཁྱད་ཆོས་ཏེ་རྟག་ཏུ་ཆུ་སྤྲིན་འཁོར་
ཞིང་ཆར་ཆུ་མོད་པས་སོ། །གཞན་རྣམས་གོ་སླའོ། །
འབྲས་ལྡན་ནི། ལོ་ཏོག་སོགས་ཀྱི་འབྲས་བུ་སྨིན་ཏེ་དུད་པའི་
དུས་སམ་ལྡན་པ་ཡིན་པས་འབྲས་ལྡན་ཟེར།
དུས་ཀྱི་ལྔ་པ་ནི། དུས་ཚིགས་ཀྱི་དབྱེ་རིམ་ལྟར་རྩིས་པའི་དགུན་
དང༌། སོས་ཀ དཔྱིད་ཀ དབྱར་ཁ་བཅས་ལས་ལྔ་པ་སྟོན་དུས་ཡིན་
པས་སོ། །
མདའ་སྦྱིན་ནི། སྟོན་གྱི་དུས་དང་བསྟུན་ནས་སྔོན་དུས་སུ་གོ་
བསང་དང་མདའ་རྩལ་འགྲན་སྲོལ་ཡོད་པས་མདའ་སྦྱིན་ཟེར།
འགྲོ་འོང་ནི། སྔོན་མའི་ལོ་རྣམས་རིམ་བཞིན་འགྲོ་ཟིན་པ་དང་
རྗེས་མའི་ལོ་གསར་རིམ་བཞིན་ཡོང་སྟེ་ལོ་ནི་འགྲོ་འོང་གི་རྒྱུན་མི་ཆད་་
66



པས་དེ་ལྟར་བཏགས་སོ། །
འདོར་བྱེད་ནི། སོང་ཟིན་ལོ་དེ་དོར་བ་དང་འགྲོ་བཞིན་པའི་ལོ་
དེ་འདོར་བྱེད་ལྟར་རྣམ་པའི་སྒོ་ནས་བཏགས་སོ། །
ཟླ་པའི་ཕྲེང་བ་ནི། ཟླ་བ་བཅུ་གཉིས་དེ་ལོ་གཅིག་ལ་ཟླ་དང་པོ་
ནས་རིམ་བཞིན་ཕྲེང་བ་ལྟར་རྒྱུད་པས་སོ། །
བགྲང་གཞི་དང་བགྲང་བྱ་ནི། དུས་བརྩི་བར་ལོ་ཡི་ཚད་
འཛིན་བྱེད་པས་ན་བགྲང་གཞི་དང་བགྲང་བྱ་ཞེས་སོ། །
རབ་བྱུང་ནི། རབ་བྱུང་ཞེས་པ་ནི་གྱི་ཇོ་ལོ་ཙཱ་བ་ཟླ་བའི་འོད་
ཟེར་གྱིས་རིགས་ལྡན་ཁྲི་འཁོར་བཅུ་གཉིས་པའི་དུས་སུ་དཔལ་དུས་ཀྱི་
འཁོར་ལོ་བོད་ལོ་སྒྱུར་བའི་ལོ་དེའི་ལོ་རྟགས་ཡོས་དང༌། ཁམས་མེ་
འཁེལ་བས་མེ་མོ་ཡོས་དེ་རབ་ཏུ་བྱུང་བའི་ལོ་ཞེས་རབ་བྱུང་དང་པོ་་་་
བཞེས་པ་ནས་རབ་བྱུང་གི་ལོ་རབས་བརྩི་མགོ་བརྩམས་ལ་ལོ་དེར་སྤྱི་་་
ལོ་༡༠༢༧ཡིན་ལ། དེ་ཡང་བྱི་གླང་སྟག་ཡོས་འབྲུག་སྦྲུལ་རྟ། ལུག་སྤྲེལ་
བྱ་ཁྱི་ཕག་རྣམས་ཏེ། ལོ་རྟགས་རྣམ་པ་བཅུ་གཉིས་པོ་ཞེས་དེ་རྣམས་རེ་
རེ་ལ་ཤིང་མེ་ས་ལྕགས་ཆུ་སྟེ་ཁམས་ལྔ་ལྔར་འཇུག་པའི་ལོ་འགྲོས་དྲུག་་
ཅུ་བྱུང་བ་དེ་རབ་བྱུང་གི་ལོ་ཞེས་རྒྱ་ནག་གི་བརྩི་ཚུལ་དང་རྒྱ་གར་་་་་
ལྟར་ན་རབ་བྱུང་ལ་སོགས་ལོ་རྒན་དྲུག་ཅུ་འདོད་དེ་འདི་གཉིས་གོང་་་་
མ་ནི་དབང་ཐང་གི་མིང་དང་ཕྱི་མར་རྟེན་འབྲེལ་གྱི་མིང་ཙམ་དབྱེ་བ་
ལས་དོན་གཅིག་ཡིན་ནོ། །དེ་ཡང་རྩི་ཐབས་མདོར་ཙམ་བརྗོད་ན། ལོ་
67



དང་ཟླ་བ་སྦྲགས་མ་དང་ཞེས་པ་ལྟར། དཔེར་ན། བྱི་བ་ལ། ཤིང་ཕོ། མེ་
ཕོ། ས་ཕོ། ལྕགས་ཕོ། ཆུ་ཕོ་ལྔ་དང་། དེ་བཞིན་དུ་གླེང་ལ་ཤིང་མོ། མེ་མོ།
ས་མོ། ལྕགས་མོ། ཆུ་མོ་ལ། དེ་བཞིན་དུ་ལྷག་མ་རྣམས་ལའང་ཕོ་མོ་
སྦྲགས་མ་ཡིས་ལྔ་ལྔར་འདོད་པའི་ཕྱིར་རོ། །
རྟེན་འབྲེལ་དང་དབང་ཐང་སྦྲགས་པའི་ལོ་རྒན་དྲུག་ཅུའི་རེའུ་མིག
མངོན། | རབ་བྱུང| རྣམ་བྱུང། | དཀར་པོ། | རབ་མྱོས། | སྐྱེས་བདག | ཨིདིར།
དབང་ལོ། | མེ་ཡོས། དེས་འབྲུག | ས་སྦྲུལ། | ལྕགས་རྟ། |ལྕགས་ལུག | ཆུ་སྤྲེལ།
དཔལ་གདོང་ དངོས་པོ། །ན་ཚོད་ལྡན།| འཛིན་བྱེད། | དབང་ཕྱུག འབྲུ་མང་པོ།[ མྱོས་ལྡན།
ཆུབྱ། [ ཤིང་ཁྱི། ། ཤིང་ཕག | མེ་བྱི། མེ་གླང་། | ས་སྟག
ས་ཡོས།
རྣམ་གནོན། | ཁྱུ་མཆོག | སྣ་ཚོགས། | ཉི་མ། ཉི་སྒྲོལ་བྱེད།། ས་སྐྱོང་། | མི་ཟད།
ལྕགས་འབྲུག ལྕགས་སྦྲུལ། ཆུ་རྟ། | ཆུ་ལུག ཤིང་སྤྲེལ། ། ཤིང་བྱ། །
མེ་ཁྱི།
ཐམས་ཅད་འདུལ ཀུན་འཛིན། ] འགལ་བ། |རྣམ་འགྱུར། | བོང་བུ། | དགའ་བ། རྣམ་རྒྱལ།
མེ་ཕག | ས་བྱི། | ས་གླང་། | ལྕགས་སྟག | ལྕགས་ཡོས།[ ཆུ་འབྲུག | ཆུ་མོ་སྦྲུལ།
རྒྱལ་བ། | མྱོས་བྱེད། གདོང་ངན། གསེར་འཕྱང་། རྣམ་འཕྱང་།| སྒྱུར་བྱེད། | ཀུན་ལྡན།
ཤིང་རྟ། | ཤིང་ལུག | མེ་སྤྲེལ། | མེ་བྱ། | ས་ཁྱི། | ས་ཕག | ལྕགས་བྱི་
འཕར་བ། | དགེ་བྱེད། | མཛེས་བྱེད། ཁྲོ་མོ། སྣ་ཚོགྲྭ་དབྱིག ཟིལ་གནོན། སྤྲེའུ།
ལྕགས་གླང་། ཆུ་སྟག | ཆུ་ཡོས། ། ཤིང་འབྲུག | ཤིང་སྦྲུལ། | མེ་རྟ། །
མེ་ལུག་
ཕུར་བུ། ཞི་བ། | ཐུན་མོང་། [ འགལ་བྱེད། ཡོངས་འཛིན།[ བག་ཡོད། | ཀུན་དགའ།
ས་སྤྲེལ། | ས་བྱ། | ལྕགས་ཁྱི། | ལྕགས་ཕག | ཆུ་བྱི། ། ཆུ་གླང་། | ཤིང་སྟག །
སྲིན་པོ། མེ། དམར་སེར་ཅན། དུས་ཀྱི་ཕོ་ཉ། དོན་གྲུབ། | དྲག་པོ། | བློ་ངན།
ཤིང་ཡོས། མེ་འབྲུག | མེ་སྦྲུལ། | ས་རྟ། | ས་ལུག |ལྕགས་སྤྲེལ། | ལྕགས་བྱ།
རྫ་ཆེན། | ཁྲག་སྐྱུགས། | མིག་དམར།] ཁྲོ་བོ། | ཟད་པ།
ཆུ་ཁྱི། [ ཆུ་ཕག [ ཤིང་བྱི། [ ཤིང་གླང་། | མེ་སྟག
68



དེ་ཉིད་མ་བུ་དགྲ་གྲོགས་བརྩི་ཚུལ་ཡང་། ༡： ཤིང་མེ་ས་ལྕགས་
ཆུ་ལྔ་པོ། མར་དེད་བུ་ལ་ཡར་དེད་མ། མེ་ཆུ་ས་ཤིང་ལྕགས་ལྔ་པོ། ཕར་
དེད་དགྲ་ལ་ཚུར་དེད་གྲོགས། ཞེས་པ་ལྟར་ཟུར་གསལ་རེའུ་མིག་ལ་
གཟིགས།
མེ། ཆུ། ས། ཤིང |ལྕགས་
ལྕགས
(ཕོ་མོའི་ཁྱད་པར་ནི། བྱི་སྟག་འབྲུག་རྟ་སྤྲེལ་ཁྱི་ཕོ། །གླང་ཡོས་སྦྲུལ་
ལུག་བྱ་ཕག་མོ། །ཞེས་པ་ལྟར་ཕོ་དྲུག་མོ་དྲུག་ཤེས་པར་བྱའོ། །）
༢ . མཐེབ་ཆེན་ཤིང་ལ་མཛུབ་མོ་མེ། །གུང་མོ་ས་ལ་སྲིན་ལག་
ལྕགས། །མཐེའུ་ཆུང་ཆུ་རུ་ཤེས་པར་བྱ། །ཡར་དེད་མ་ལ་མར་དེད་བུ། །
ཕྱི་མོ་དགྲ་ལ་ཚ་བོ་གྲོགས། །ཞེས་ཀྱང་བརྩི་སྲོལ་ཡོད་དོ། །གསལ་པོ་
བཤད་ན། རྩིས་གཞུང་ལས་བརྩི་བྱའི་གཞི་ནི་འབྱུང་ལྔ་སྟེ། ཤིང་མེ་ས་
69



ལྕགས་ཆུ་ལྔ་བོ། དེ་རྣམས་མ་བུ་དགྲ་གྲོགས་བརྩི། ཤིང་མ་ཆུ་ལ་ཆུ་མ་
ལྕགས། ལྕགས་མ་ས་ལ་ས་མ་མེ། མེ་ཡི་མ་དེ་ཤིང་ཡིན་ནོ། །ཤིང་བུ་མེ་
ལ་མེ་བུ་ས། ས་བུ་ལྕགས་ལ་ལྕགས་བུ་ཆུ། ཆུ་ཡི་བུ་དེ་ཤིང་ཡིན་ནོ། །
ཤིང་དགྲ་ལྕགས་ལ་ལྕགས་དགྲ་མེ། མེ་དགྲ་ཆུ་ལ་ཆུ་དགྲ་ས། ས་ཡི་དགྲ་
དེ་ཤིང་ཡིན་ནོ། །ཤིང་གྲོགས་ས་ལ་ས་གྲོགས་ཆུ། ཆུ་གྲོགས་མེ་ལ་མེ་
གྲོགས་ལྕགས། ལྕགས་ཀྱི་གྲོགས་དེ་ཤིང་ཡིན་ནོ། །ཞེས་གསུངས་སོ། །
འདིར་གཟའ་ཕུར་བུ་ཤིང་ཁམས་དང་པ་སངས་ལྕགས་ཁམས་ཡིན་པ་
གོང་ནས་བཤད་ཟིན་པའི་གཟའ་ཁམས་ཀྱི་ཁ་སྣོན་དུ་ཤེས་དགོས་སོ། །
ཡང་འབྱུང་རྩིས་ལས། སྟག་ཡོས་སྲོག་ཤིང་རྟ་སྦྲུལ་མེ། བྱ་སྤྲེལ་
སྲོག་ལྕགས་བྱི་ཕག་ཆུ། གླང་ལུག་ཁྱི་འབྲུག་བཞི་སྲོག་ས། ཞེས་གསུངས་
པ་ལྟར་མི་སོ་སོའི་བླ། སྲོག གཤེད་གཟའ་སོགས་བརྩི་ཐབས་ནི་ལོ་
རྟགས་ཡོས་ལ་མཚོན་ན་གོང་སྨོས་མན་ངག་ཇི་བཞིན་སྟག་ཡོས་སྲོག་་་་
ཤིང་ཞེས་པ་ལས་ཤིང་གཟའ་ཕུར་བུ་ཡིན་པས། དེ་གཉིས་ཀྱི་བླ་གཟའ་
ཕུར་བུ་ཡིན་པ་ཤེས་མོད། ཤིང་གྲོགས་ས་ཞེས་པའི་མན་ངག་ལས་ས་
སྤེན་པ་ཡིན་པས་ལོ་རྟགས་སྟག་ཡོས་གཉིས་ཀྱི་སྲོག་གཟའ་སྤེན་པ་་་་་
ཡིན་པ་ཤེས་ལ། ཤིང་དགྲ་ལྕགས་ཞེས་ལྕགས་པ་སངས་ཡིན་པས་
གཤེད་གཟའ་པ་སངས་ཡིན་པ་ལྟ་བུའོ། །
ལོ་འཁོར་བཅུ་གཉིས་པོ་དེ་རྣམས་ཀྱི་བླ་གཟའ་དང་སྲོག་་
གཟའ། གཤེད་གཟའ། བླ་སྐར་སོགས་ལྟ་སྟངས་རེའུ་མིག
70



རྨ་བཅུ་
[བྱི་བ།གླང་1སྟགི།
སྟག | ཡོས། |འབྲུག[ སྦྲུལ། རྟ |ལུག | སྤྲེལ།
གཉིས།
ཉིདམརདམར སངས སངས]སངས། བློ | ལྷག
གཟའ་
སྲོག་
[ གཟའ།
Iགངlསངསཟླ 1 ཕུར ] པུར1ལྷག དམར
|
x |
w|vs| sĩ
ཕུར ]དམརདམར] ཕུར ]
གཟའ།
#m
གེ
རྒྱལ རྒྱལ
ནབབ་
བློག་
ལག ནག་པ་ ནམ་གྲུ་ནམ་གྲུམོན་གྲུ། དབོ དབོ [ཐ་སྐརཐ་སྐར།
དབང་སྨིན་
སྐར། |དུག
|ལག | ལག |བུ་ཉེ [བྲ་ཉེ་
མའམ
a
A
ཀེག་ ཁྲུམས་
སྐར། 1སྨད
རྒྱལ | རྒྱལ །ཆུ་སྟོདཆུ་སྟོད[ སྐག
བདུད་
མཆུ | རྒྱལ།
ས་རི | སྐག | སྐག | མགོ | མགོ | མགོ
སྐར།
]མོན་དྲེ[ མགོ [བྲ་ཉེ | སྨོན | གྲེ | ལག ནམ་གྲུ]ནམ་གྲུ།
སྐར།
|མན་གྲུ་
དེ་ཡང་བླ་གཟའ་དར་དུས་བྱ་ལས་འགྲུབ། སྲོག་གཟའ་དགེ་ལ་
གཤེད་གཟའ་བྱོལ། བླ་སྲོག་དབང་སྐར་ཅི་ཡང་བཟང་། ཀེག་བདུད་
གཤེད་ཀྱི་སྐར་མ་ངན། ཞེས་པའི་མན་ངག་ཤེས་པ་བྱའོ། ། །



ཡོངས་གྱུར་ནི། ཡོངས་སུ་གྱུར་ཟིན་པ་སྟེ་ཆགས་པའི་བསྐལ་པ་
ལྟ་བུའོ། །
སྤྱད་ཟིན་ནི། སྤྱད་ཟིན་པ་སྟེ་འདས་པའི་བསྐལ་པའོ། །
ལོའི་ཕུང་པོ་ནི། བསྐལ་པ་ཞེས་གྲངས་མེད་ལོའི་བརྩེགས་པའི་
ཕུང་པོ་ལྟར་བགྲང་བྱ་ཧ་ཅང་མང་བར་གནས་པས་སོ། །
བསྐལ་པ་ནི། མངོན་བརྗོད་རྩ་བ་ལས། གྲངས་མེད་གནས་ནི་
བཅུ་ཡི་བར། བར་གྱི་བསྐལ་པ་གཅིག་ཏུ་འདོད། དེ་དག་བརྒྱད་ཅུ་ལ་
བསྐལ་ཆེན། ཞེས་པ་ལྟར་མི་རྣམས་ཀྱི་ཚེ་ལོ་གྲངས་མེད་ཐུབ་པ་ནས་ཚེ་
ལོ་བཅུ་པར་སོང་བའི་བར་ལ་ཡར་ཐོག་རིང་མོ་དང་། དེ་ནས་བརྒྱུད་
ཁྲིའི་བར་ཡར་འཕེལ་བ་ནས་བཅུའི་བར་མར་འབབ་པ་ལ་བར་བསྐལ་
གཅིག་བྱེད་ལ། དེ་ལྟ་བུ་བཅོ་བརྒྱད་དང༌། མཐའ་མ་ཡར་འཕེལ་
གྲངས་མེད་ནས་མར་བཅུ་པའི་བར་འབབ་པའི་མ་ཐོག་རིང་མོ་གཅིག་
སྟེ་བསྐལ་ཕྲན་ཉི་ཤུ་ལ་བསྐལ་པ་གཅིག་དང་། དེ་ལྟ་བུའི་འཇིག་པའི་
ཡུན་ལ་ཉི་ཤུ། སྟོང་པའི་རྒྱུན་ལ་ཉི་ཤུ། ཆགས་པའི་རྒྱུན་ལ་ཉི་ཤུ་སྟེ་
གནས་པའི་བསྐལ་ཕྲན་ནམ་བར་བསྐལ་བརྒྱད་ཅུ་ལ་བསྐལ་ཆེན་་་་་་་
གཅིག་ཏུ་བྱེད་དོ། །བར་བསྐལ་རེར་དུང་ཕྱུར་བརྩི་གཞི་བྱས་ནས་མི་ལོ་
དུང་ཕྱུར་དགུ་བཅུ་ཡིན་པ་གསུངས་སོ། །ད་དུང་དུས་ཀྱི་བསྐལ་པ་འདི་
ལ། བསྐལ་པ་རྫོགས་ལྡན། སུམ་ལྡན། གཉིས་ལྡན། རྩོད་ལྡན་ཞེས་
འ1



འགྱུར་བ་བཞིའི་དབྱེ་བ་ཡོད་པ་ཤེས་དགོས་སོ། །མངོན་བརྗོད་ཀྱི་
བསྟན་བཅོས་རྒྱ་མཚོའི་ཆུ་ཐིགས་ལས་དུས་དང་བསྐལ་པ་ལ་སོགས་་་་
པའི་རབ་ཏུ་བྱེད་པ་སྟེ་བཞི་པ་བཤད་ཟིན་ཏོ། །
སྡེ་ཚན་གཉིས་པ། ས་འོག་གི་སྡེ་ཡན་ལག་དང་བཅས་པ་
བཤད་པ་ནི།
ས་འོག་གདེང་ཅན་དམྱལ་བ་དང་། །ཡི་དྭགས་ཆུ་དང་
ཆུའི་སྲོག་ཆགས། །གཟིངས་དང་ཆུ་སྐྱེས་སོགས་དབྱེ་བ།. །ཡན་
ལག་དང་བཅས་འདིར་བཤད་བྱ། །ཞེས་པས་ས་བླ། ས་སྟེང་། ས་
འོག་གསུམ་ལས་འདིར་ས་འོག་ཏུ་གནས་པའི་དམྱལ་བ་ཡི་དྭགས་དུད་
འགྲོ་གསུམ་གྱི་སྡེ་ཡན་ལག་དང་བཅས་པ་བཤད་པ་དམ་བཅའ་བའོ། །
བཅུ་འོག་ནི། འདོད་ལྷ་རིགས་དྲུག་དང་གླིང་བཞི་སྟེ་བཅུའི་
ཞབས་ནི་ས་འོག་ཡིན་པས་བཅུ་འོག་ཅེས་སོ། །
རྐང་འོག་ནི། ལྷ་མ་ཡིན་སྟོབས་ལྡན་ཁྱབ་འཇུག་གིས་རྐང་འོག་
ཏུ་མནན་ནས་ས་འོག་ཏུ་བྲོས་པས་རྐང་འོག་ཅེས་བཏགས་སོ། །
སྟོབས་ལྡན་གནས་ནི། ཁྱབ་འཇུག་གིས་ལྷ་མ་ཡིན་སྟོབས་ལྡན་
ས་འོག་ཏུ་བསྐྲད་པས་སྟོབས་ལྡན་གནས་ཞེས་བཏགས་སོ། ། །
ཀླུ་ཡི་འཇིག་རྟེན་ནི། ཀླུ་ཡི་ཡུལ་ས་འོག་ཏུ་ཡོད་པར་གྲགས་
པས་ཀླུ་ཡི་འཇིག་རྟེན་ཞེས་སོ། །ས་འོག་མིང་ནི་གོ་སླའོ། །
རབ་རིབ་ནི། མིག་མི་གསལ་བར་བྱེད་པས་རབ་རིབ་ཅེས་སོ།



སྨག་རུམ་ནི། མུན་པ་སྟུག་པོའི་དོན་ནོ། །
མཁའི་པགས་པ་ནི། ནམ་མཁས་གཞན་མི་སྒྲིབ་ཀྱང་མུན་པ་
འཐིབས་པས་ནམ་མཁའ་ཡང་མི་གསལ་བར་བྱེད་པས་ནམ་མཁའི་་༌་
པགས་པ་ཞེས་འདྲ་བ་རྒྱུ་མཚན་གྱིས་བཏགས་སོ། །
ཤེ་མུན་ནི། མུན་པ་འཁྲིགས་པའི་ནག་ཁུང་ངམ་བཙོན་ཁང་ལྟ་
བུ་ལ་བྱའོ། །
ལྗོངས་བྱེད་ནི། མིག་གིས་གཟུགས་མི་མཐོང་ཞིང་ལོང་བ་ལྟ་
བུར་བྱེད་པས་ལྡོངས་བྱེད་ཅེས་མུན་པའི་མིང་ངོ༌། །
རི་གནས་ནི། རི་རྒྱལ་གྱི་རྩ་བར་གནས་པས་དེ་སྐད་ཅེས་མིང་
བཏགས་སོ། །
གདེངས་ཅན་ནི། ཀླུའི་མགོ་ལ་སྐྱེས་པའི་སྤྲུལ་དང་ནོར་བུའི་
གདེངས་ཀའམ་རྒྱུན་དང་ལྡན་པས་སོ། །
ཀ་དྲུའི་བུ་ནི། སྔོན་དྲང་སྲོང་འོད་སྲུང་གི་ཆུང་མ་ཀ་དྲུ་ཞེས་པ་
ལས་སྐྱེས་པར་བཤད་པས་ན་ཀ་དྲུའི་བུའོ། །
ན་ཀ་ནི། འདི་ཉིད་ལེགས་སྦྱར་སྐད་ཀྱི་ཀླུའི་མིང་ངོ༌། །
རྐང་སྦས་ནི། སྦྲུལ་རྣམས་རྐང་པ་མི་མངོན་པར་འགྲོ་བས་རྐང་
སྦས་ཞེས་བཏགས་སོ། །
ལྟོ་འཕྱེ་ནི། འཕྱེ་ཞེས་པ་འགྲོ་བའི་དོན་ཏེ་ལྟོ་བ་ས་ལ་དྲུད་ནས་
འགྲོ་བས་ན་ལྟོ་འཕྱེ་ཞེས་བརྗོད་དོ། །



མིག་གིས་ཐོས་ནི། མིག་གིས་སྒྲ་ཐོས་ཤིང་རྣ་བའི་དོད་ཀྱང་བྱེད་
པས་མིག་གིས་ཐོས་ཞེས་བཏགས་སོ། །
ལྕེ་གཉིས་ནི། སྦྲུལ་ལ་དུག་དང་སྨན་གྱི་ལྕེ་གཉིས་ཡོད་པས་དེ་
སྐད་ཅེས་སོ། །
བྲང་འགྲོ་ནི། བྲང་ཀ་བཙུགས་ནས་འགྲོ་བས་བྲང་འགྲོ་ཞེས་
བཏགས་སོ། །
རླུང་ཟས་ཅན་ནི། ཟས་སུ་རླུང་ཟ་བས་ན་རླུང་ཟས་ཅན་ཞེས་
གྲགས་སོ། །
དུག་འཛིན་ནི། ཁ་རླངས་ལ་དུག་ལྡན་ཞིང་དུག་གི་ཁ་རླངས་
ཡོད་པས་ན་དུག་འཛིན་ཅེས་བཏགས་སོ། །
འཁྱོག་འགྲོ་ནི། ལུས་འཁྱོག་པོར་འགྲོ་བས་འཁྱོག་འགྲོ་སྦྲུལ་གྱི་
མིང་ངོ་། །
ནག་པོ་བརྩེགས་པ་ནི། ལྷ་དང་ལྷ་མིན་འཐབ་པ་ན་འབྱུང་
བར་གྲགས་པའི་ནག་པོ་བརྩེགས་པ་ཞེས་བྱ་རོག་རྐང་ལག་འདྲ་བའི་་་
དུག་ཅིག་གོ། །
ཚངས་པའི་བུ་ནི། ཚངས་པའི་བུ( དུག་སྤྱིའི་མིང》ཞེས་བྱ་བའི་
དུག་གོ། །
བེའུ་ལྟེ་བ་ནི། བེའུ་ལྟེ་བ་དང་མཚུངས་པའི་དུག་སོགས་དབྱེ་བ་
དགུ་ཡོད་པ་བཤད་དོ། །
75



འདོད་པའི་འབྲས་བྲལ་ནི། བདེ་བ་མེད་པ་སྟེ། འདི་དག་འཆི་
བ་ལས་ལོག་པའི་འདུ་ཤེས་ཀྱིས་བདེ་བར་འཛིན་པར་གྲགས་པས་་་་་་
འདོད་པའི་འབྲས་བྲལ་ཟེར།
ངན་འགྲོའི་མཐིལ་ནི། ངན་འགྲོ་གསུམ་གྱི་ནང་ནས་རྟིང་
མཐའ་སྟེ་སྡུག་བསྔལ་ཆེ་ཤོས་ཡིན་པས་ངན་འགྲོའི་མཐིལ་ཟེར་རོ། །
བདེ་མེད་ནི། བདེ་བའི་གོ་སྐབས་ཙམ་ཡང་མེད་པས་ན་བདེ་
མེད་ཅེས་དམྱལ་བའི་མིང་ངོ༌། །
ངན་ཁྱབ་ནི། ངན་འགྲོ་ཡིན་ལ་གནས་ངེས་པ་མེད་པར་ཀུན་ལ་
ཁྱབ་པས་ངན་ཁྱབ་དང་། ཡང་ན་ཟས་གོས་ལོངས་སྤྱོད་གང་ཡང་མེད་
པ་ལུས་དབྱིབས་དང་མདོག་ཧ་ཅང་ངན་པས་ཡོངས་སུ་ཁྱབ་པས་ངན་
ཁྱབ་ཟེར།
དཔལ་མིན་ནི། དཔལ་དང་འབྱོར་བ་མེད་པའམ་ལོངས་སུ་སྤྱོད་
མི་ནུས་པས་དཔལ་མིན་ཞེས་བཏགས་སོ། །
ཕུན་ཚོགས་མིན་ནི། ཕུན་སུམ་ཚོགས་པའི་ལོངས་སྤྱོད་དང་
བྲལ་ནས་བཀྲེས་སྐོམ་གྱིས་མནར་བས་སོ། །
ཆུ་བོ་རབ་མེད་ནི། གཤིན་ཆུ་ཁམ་པ་རབ་མེད་ལྟར་སྡུག་བསྔལ་
ལས་ཐར་དཀའ་བས་ངན་འགྲོའི་གཉིས་པ་ཡི་དྭགས་ཀྱི་མིང་ངོ༌། །
བརྣག་དཀའ་ནི། སྡུག་བསྔལ་གྱིས་བཟོད་བསྲན་དཀའ་བའི་
ཕྱིར་བརྣག་དཀའ་ཞེས་བརྗོད་དོ། །
16



ཟུག་རྔུ་ནི། སྡུག་བསྔལ་གྱི་མྱོང་ཚོར་དྲག་པོ་ལྡན་པས་ཟུག་རྔུ་
ཞེས་བཏགས་སོ། །
བྲོ་འཚལ་བ་དང་མནར་བ་གཉིས་ནི། ནད་ཀྱིས་མནར་བ་
ལྟར་ལུས་ཕུང་ཉམས་ཐག་པར་བྱེད་པས་བྲོ་འཚལ་བ་དང་། ཚད་མེད་
པའི་སྡུག་བསྔལ་མྱོང་བར་མནར་བའོ། །
གདུང་བ་ནི། ལུས་ཚ་གྲང་དང་སེམས་མྱ་ངན་གྱིས་གདུང་བར་
ངན་འགྲོའི་སྡུག་བསྔལ་གྱི་མིང་ངོ༌། །
ཆུ་སྤེལ་ནི། རྒྱ་མཚོའི་རླངས་པས་སྤྲིན་བྱུང་ཞིང་སྤྲིན་ལས་ཆར་
འབབ་སྟེ་ཆུ་སྤེལ་བས་ན་དེ་སྐད་བཏགས་སོ། །
ཆུ་གཏེར་ནི། ཆུ་ཐམས་ཅད་རྒྱ་མཚོར་འདུས་པས་འཛད་མེད་
ཀྱི་གཏེར་མཛོད་ལྟ་བུ་ཡིན་པས་ཆུ་གཏེར་ཞེས་ཡོན་ཏན་གྱི་སྒོ་ནས་་་་་
བཏགས་སོ། །
ཟླ་བས་འཕེལ་ནི། ཟླ་བ་ཤར་ན་རྒྱུ་མཚོ་རྒྱས་པས་ཟླ་བས་
འཕེལ་ཞེས་རྟེན་འབྲེལ་གྱི་སྒོ་ནས་བཏགས་སོ། །
རིན་ཆེན་འབྱུང་གནས་ནི། རྒྱ་མཚོ་ལས་རིན་ཐང་ཆེ་བའི་ནོར་
བུ་མང་པོ་འབྱུང་བས་ན་རིན་ཆེན་འབྱུང་གནས་ཞེས་འབྱུང་ཁུངས་ཀྱི་
ཆ་ནས་བཏགས་སོ། །
སིནྡྷའི་བདག་ནི། ཆུ་བོ་གངྒཱ་དང་སིནྡྷུ་སོགས་རྒྱ་མཚོ་ལ་འབབ་
པས་སིནྡྷའི་བདག་དང་གངྒཱ་འཛིན་ཅེས་དེ་སྐད་བརྗོད་དོ། །
77



ཟླ་བའི་མ་མ་ནི། ཟླ་བ་ཡང་རྒྱུ་མཚོ་བསྲུབས་པ་ལས་བྱུང་ཕྱིར་
ཟླ་བའི་མ་མ་ཞེས་བརྗོད་དོ། །
རྒྱ་མཚོ་ནི། ས་གཞི་ཆེན་པོར་ཆུས་ཁྱབ་པའི་གཞི་ཁྱོན་རྒྱ་ཆེན་
པོར་ཟིན་པའི་མིང་ལ་རྒྱ་མཚོ་ཞེས་ཟེར།
དག་བྱེད་ནི། དྲི་ནག་སོགས་དག་པར་བྱེད་པས་དག་བྱེད་ཅེས་
ཡོན་ཏན་གྱི་སྒོ་ནས་བཏགས་སོ། །
ངན་སེལ་ནི། དྲི་ངན་སོགས་སེལ་བས་ན་ངན་སེལ་ཞེས་ཡོན་
ཏན་ནམ་བྱེད་ལས་ཀྱི་སྒོ་ནས་བཏགས་སོ། །
འབྲུ་ཕན་ནི། འབྲུ་རིགས་སྐྱེ་འཕེལ་ཡོང་བར་ཆེས་ཕན་པས་ན་
འབྲུ་ཕན་ཞེས་བརྗོད་དོ། །
བཏུང་བྱ་ནི། ཀུན་གྱིས་བཏུང་བར་བྱ་བས་ན་བ ཏུང་བྱ་ཞེས་
ཡུལ་ཡུལ་ཅན་གྱི་སྒོ་ནས་བཏགས་སོ། །
ཉལ་འགྲོ་ནི། ཉལ་བ་ལྟར་འགྲོ་བས་ན་ཆུའི་མིང་ངོ༌། །
ཛ་ཧུའི་བུ་མོ་ནི། སྔོན་དྲང་སྲོང་ཛ་ཧུས་ཆུ་བོ་གངྒཱ་ཧུབ་ཅིག་
འཐུངས་ནས་སྐྱུག་པའི་གཏམ་རྒྱུད་ལས་དེའི་བུ་མོ་དང་འདྲ་བས་ཛ་་་་
ཧུའི་བུ་མོ་ཞེས་བརྗོད་དོ། །(དེ་ཡང་ཛ་ཧུ་ཁྲོས་ཏེ་སྨྲས་པ། ང་ཡི་ས་
དང་ཉེ་བ་འདིར། བུད་མེད་འདི་ནི་སྒེག་པ་ཡིས། འཛེམ་པ་མེད་པར་
ཅི་ཕྱིར་འགྲོ། སྤྱོད་ངན་སྡིག་པ་ཆེན་པོ་ཡིན། ཞེས་བླངས་ནས་འཐུངས་
སོ། །གཞན་ཡང་། གངས་ཏི་སེའི་ཕྱོགས་བཞི་ནས་འབབ་པའི་ཆུ་བོ་
78



བཞི་སྟེ། ཤར་གླང་ཆེན་ཁ་ནས་གངྒཱ་འབབ། ལྷོ་རྨ་བྱའི་ཁ་ནས་སིནྡྷཱ་
འབབ། ནུབ་རྟ་མཆོག་ཁ་ནས་པཀླུ་(འདི་ལ་ཡར་ཀླུང་གཙང་པོའང་
ཟེར་)འབབ།) བྱང་སེངྒེའི་ཁ་ནས་སི་ཏ་འབབ་ཅེས་སོ། །
གསེར་ལྡན་མ་ནི། ཆུ་བོ་གངྒའི་བྱེ་མར་གསེར་གྱི་རང་བཞིན་
ལྡན་པས་གསེར་ལྡན་ཞེས་སོ། །
ལམ་གསུམ་ནི། ལྷ་དང་མི་དང་ས་འོག་གི་ཡུལ་གསུམ་ལ་བརྒྱུད་
པའི་ཤུལ་ལ་ལམ་གསུམ་ཞེས་འདྲ་བ་རྒྱུ་མཚན་དུ་བྱས་པའི་སྒོ་ནས་་་་་
བཏགས་པའོ། །
ལྷ་ཆུ་ནི། ཐོག་མར་ལྷ་ཆེན་ཚངས་པའི་རལ་པ་ནས་བྱུང་བའི་
གཏམ་རྒྱུད་དང་སྦྱར་བའོ། །
གངྒཱ་ནི། ཡོངས་གྲགས་ཀྱི་ཆུ་བོ་གངྒཱ་ཞེས་པ་དེའོ། །
རྩོད་ཅན་ནི། ཆུ་བོ་པཀྵའི་འབབ་ཁུངས་ལ་མི་རྣམས་ཀྱིས་རྩོད་
པ་བྱས་པས་རྩོད་ཅན་ཞེས་བརྗོད་དོ། །
ཉི་མའི་བུ་མོ་ནི། འདིའི་ཕ་ཉི་མ་ཡིན་པར་གྲགས་པས་སོ། །
ཞི་བའི་སྲིང་མོ་ནི། ཞི་བ་ནི་གཤིན་རྗེ་ལས་ལྡོག་པའི་མིང་གིས་
བཏགས་པ་དང་། དེའི་སྲིང་མོའམ་གཅེན་མོ་པཀྵ་ཡིན་ཟེར།
པཀྵ་ནི། ཁ་འབབ་ཀྱི་ཆུ་བོ་བཞི་ལས་པཀྵུའོ། །
རྩེད་འཇོའི་ཆུ་བོ་ནི། ལྷ་རྣམས་རྩེད་འཇོ་རོལ་བའི་གནས་ཡིན་
པར་གྲགས་པས་རྩེད་འཇོའི་ཆུ་བོ་ཞེས་བཏགས་སོ། །
79



ཟླ་བ་སྐྱེ་ནི། ཟླ་བ་ཤར་དུས་ཆུ་བོ་སིནྡྷ་ཤིན་ཏུ་འཕེལ་བས་ཟླ་བ་
སྐྱེས་ཞེས་བརྗོད་དོ། །
སྔོན་གྱི་གངྒཱ་ནི། ཆུ་བོ་གངྒཱའི་སྔོན་དུ་བབས་པ་གྲགས་པས་སྔོན་
གྱི་གངྒཱ་ཞེས་ཟེར།
སིནྡྷ་ནི། ཁ་འབབ་ཆུ་བོ་བཞི་ལས་སིནྡྷཱའོ། །
ཁྲག་འབབ་ནི། ཆུ་བོ་སི་ཏཱ་འབབ་རྒྱུན་ནས་དུས་རྟག་ཏུ་ཆུ་རྡུལ་
དམར་པོ་ཁྲག་ལྟར་འབབ་པས་ཁྲག་འབབ་ཅེས་འདྲ་བ་རྒྱུ་མཚན་དུ་་་ .
བྱས་ནས་བཏགས་སོ། །
བརྒྱུར་གྱིས་ནི། དྲང་སྲོང་བི་ཤཱ་ར་ཞེས་པའི་བུ་ཤི་བས་སེམས་མྱ་
ངན་གྱིས་ནོན་ནས་རྡོ་ལྟེ་བར་བཅིངས་ཏེ་ཆུ་འདིར་ལྕེབས་པས་ཆུ་བོ་་་
སི་ཏཱ་སྐྲག་ནས་དུམ་བུ་བརྒྱུར་གྱེས་ཏེ་ཡུལ་ཛ་ལནྡྷ་ལ་སོགས་པ་བརྒྱར་
འཕགས་ནས་གནས་པས་བརྒྱུར་གྱེས་ཟེར་བའི་གཏམ་རྒྱུད་བྱུང་ངོ་།།
སྲིད་སྒྲུབ་མ་ནི། ཨ་རྫུ་ནི་སྲིད་སྒྲུབ་མ་ཉིད་ཀྱི་ཕྱིར་དཀར་པོ་
འབབ་ཅེས་པའམ། ཡང་ན་བསིལ་བར་འབབ་ཅེས་པའི་དོན་དུ་
གསུངས་སོ། །
ལག་པའི་ཆུ་བོ་ནི། ལྷ་ཆེན་པོས་ལྷ་མོ་ཨུ་མ་བག་མར་བླངས་
པའི་ལག་པའི་ཆུ་ལས་འབྱུང་བར་གྲགས་པས་ལག་ཆུ་ཞེས་ཆུ་བོ་སི་་་་
ཏཱའི་མིང་ངོ༌། །
འཛུམ་དཀར་ནི། ཆུའི་ལྦུ་བ་དེ་ཉིད་ཆུས་གད་མོ་དགོད་དེ་སོ་
80



སྟོན་པའི་རྣམ་པར་དཔེ་བྱས་པས་ན་འཛུམ་དཀར་ཞེས་བརྗོད་དོ། ། .
ཆུ་སྦྱར་ནི། མ་གཞི་སྦུར་ཞེས་པ་སྙིགས་མའམ་རྡུལ་ལ་གོ་སྟེ།
འདིར་ཆུ་ཡི་ལྦུ་བར་གྱུར་པ་ལྟ་བུ་སྙིང་པོ་མེད་པས་ཁ་ལ་སོབ་སོབ་ཀྱི་་་
དོན་ནོ། །
ཆུ་འཁྱག་དང་ཆབ་རོམ་ནི། ཆུ་འཁྱག་ནས་སྲ་འཐས་སུ་གྱུར་
བའི་འཁྱག་རྡོག་ལ་གོ།
ཀཾ་ཀ་ནི། རྒྱ་གར་སྐད་དེ་ཆུ་སྲིན་གཤེད་ཅེས་པའི་དོན་ནོ། །
ཆུ་སྲིན་གཤེད་ནི། དུང་གིས་ཆུ་སྲིན་བ ཏུལ་ཐུབ་པ་བཤད་སྲོལ་
ཏེ། དཔེར་ན། འབུ་དུང་ཕྲུག་འོ་མས་གསོས་ལེ་དེ། དགྲ་ཆུ་སྲིན་ཐོག་ལ་
མངགས་ཉིན་མཁོ། ཞེས་པས་མཚོན་ནོ། །
དུང་ནི། སྤྱིར་དབུགས་ཀྱིས་བུས་ནས་སྒྲ་འབྱིན་པར་བྱེད་པའི་
རོལ་མོའི་བྱེ་བྲག་ཅིག་སྟེ། འདིར་རྒྱ་མཚོའི་ནང་གི་འབུ་སྲིན་རུས་པ་
མེད་ཅིང་ཤུན་སྐོགས་སྲ་ཞིང་མཁྲེགས་པ་དེའི་མིང་དང་དེའི་སྐོགས་་་་
ཤུན་ལའང་དུང་ཟེར་ལ་དོན་ནི་འབུ་སྐོགས་ཡིན་མོད། མཚོའི་གཏིང་
ཚད་སོགས་ཀྱི་དབང་གིས་སྨིན་ཚད་ཆེ་ཆུང་དང་གྲུབ་དབྱིབས་མི་འདྲ་
བའང་སྣང་། །
སྐྱེ་བ་ལྔ་པ་ནི། བྱང་ཆུབ་སེམས་དཔའ་དག་སྐྱེ་བ་ལྔ་བར་སྨོན་
ལམ་གྱི་དབང་གིས་དུང་དཀར་གཡས་འཁྱིལ་ཞིག་ཏུ་སྐྱེས་ནས་དེའི་སྒྲ་
ཐོས་ཚད་ངན་སོང་དུ་མི་འགྲོ་གསུངས་པའི་དོན་བཞིན་སྐྱེ་བ་ལྔ་པ་་་་་
g



གཡས་འཁྱིལ་དུང་གི་མིང་ཞེས་སོ། །
མུ་ཏིག་འབྱུང་གནས་ནི། མུ་ཏིག་ནི་ཉ་ལྕིབས་ལས་བྱུང་བས་
མུ་ཏིག་འབྱུང་གནས་ཞེས་འབྱུང་ཁུངས་ཀྱི་སྒོ་ནས་བཏགས་སོ། །
ཉ་ལྕིབས་ནི། ཁོག་པའི་ནང་དུ་མུ་ཏིག་ཆགས་ཐུབ་པའི་ཆུར་
གནས་སྲོག་ཆགས་ཤིག་གོ། །(རིན་པོ་ཆེའི་སྨན་གྱི་རིགས་ཤིག་སྟེ། རོ་
བསྐ། ཞུ་རྗེས་བསིལ་བ། ནུས་པས་ཀླད་སྐྱོན་གསོ། དུག་ནད་འཛོམས་
པ་སོགས་ཀྱི་ཕན་ནུས་ཡོད་དོ། །)
ན་ཀྲ་ནི། ལེགས་སྦྱར་སྐད་དེ་བོད་སྐད་དུ་ཆུ་སྲིན་ཆེན་པོ་ཞེས་
པའི་དོན་ནོ། །
འཛིན་ཁྲི་ནི། ཆུ་སྲིན་གྱིས་རྒྱ་མཚོའི་སྲོག་ཆགས་ཁྲི་ཚོ་མང་པོ་ཟ་
བའམ་འཛིན་པ་གྲངས་ཀྱི་སྒོ་ནས་བཏགས་སོ། །
ཆུ་སྲིན་ནི། ཆུ་ལ་གནས་པའི་སྲིན་པོ་འདྲ་བས་ན་ཆུ་སྲིན་ཞེས་
བརྗོད་དོ། །(དེ་ཡང་། རྒྱ་མཚོ་རིན་ཆེན་འབྱུང་གནས་དེ། །གདུག་ཅན་
ན་ཀྲའི་གྲོང་ཡང་ཡིན། །ཞེས་པ་ལྟར་རོ། །）
གསེར་མིག་ཅན་ནི། ཉའི་མིག་གསེར་གྱི་ཁ་དོག་དང་ལྡན་པས་
གསེར་མིག་ཅན་ཞེས་ཁ་དོག་གི་ཆ་ནས་བཏགས་སོ། །
མིག་མི་འཛུམ་ནི། ཉའི་མིག་རྒྱུན་དུ་འཛུམ་རྒྱུ་མེད་པས་མིག་མི་
འཛུམ་ཞེས་ཁྱད་ཆོས་ཀྱི་སྒོ་ནས་བཏགས་སོ། །
ཆུར་ཉལ་ནི། ཆུར་འཚོ་ཞིང་གནས་པས་ན་ཆུར་ཉལ་ཞེས་རྟེན་
82.



གནས་ཀྱི་སྒོ་ནས་བཏགས་སོ། །
རྒྱབ་རིང་ནི། རྒྱབ་གཞུང་རིང་པོ་ཡོད་པས་རྒྱབ་རིང་ཞེས་
གཟུགས་དབྱིབས་ཀྱི་སྒོ་ནས་བཏགས་སོ། །
ཉ་ནི། འདོད་རྒྱལ་གྱི་མིང་ངོ་། །
འགྲམ་སྐྱོང་ནི། རུས་སྦལ་གྱིས་རྟག་ཏུ་ཕྱི་ཤུབས་ནང་དུ་འགྲམ་
པ་སྲུང་སྐྱོང་བྱེད་པས་ན་འགྲམ་སྐྱོང་ཞེས་ཁྱད་ཆོས་ཀྱི་སྒོ་ནས་་་་་་་་
བཏགས་སོ། །(ཡང་ན། རུས་སྦལ་གྱི་བུ་ག་ནས་མགྲིན་པ་རྐྱང་པས་
འགྲམ་སྐྱོང་ཞེས་སོ། །）
བུལ་འགྲོ་ནི། དལ་བ་དལ་བུའི་འགྲོ་སྟངས་དང་ལྡན་པས་ན་
(བུལ་ནི་དལ་བའི་དོན་)བུལ་འགྲོ་ཞེས་བཏགས་སོ། །
ངན་ཤུབས་ཅན་ནི། རྟག་ཏུ་མདོག་ངན་རུས་ཤུབས་དང་
འབྲལ་མེད་དུ་གནས་པས་ན་ངན་ཤུབས་ཅན་ཞེས་བཏགས་སོ། །
ཡན་ལག་ལྔ་པ་ནི། རུས་ཤུབས་ལས་ཕྱིར་མངོན་པའི་རྐང་ལག་
བཞི་དང་མགོ་བོ་བཅས་ཡན་ལག་ལྔ་ཞེས་བརྗོད་དོ། །
རུས་སྦལ་ནི། རུས་པའི་ཤུབས་ཅན་གྱི་སྦལ་པ་ཞེས་རྗེས་གྲུབ་ཀྱི་
མིང་ངོ་། །
ལྕེ་མེད་ནི། སྦལ་པར་ལྕེ་མེད་པ་ལྟ་བུས་ལྕེ་མེད་ཅེས་བརྗོད་དོ། །
འཕར་འགྲོ་ནི། འཕར་ནས་འགྲོ་བས་ན་འཕར་འགྲོ་ཞེས་སྦལ་
པའི་མིང་དུ་གྲགས་སོ། །
s



ཆོ་ལོའི་ས་བོན་ནི། མཚོ་ལས་སྐྱེས་པའི་སྲོག་ཆགས་ཤིག་གི་རུས་
པ་ལ་ཤོ་མིག་མང་པོ་ལྡན་པ་དང་མཚུངས་པས་ཆོ་ལོའི་ས་བོན་ཞེས་་་་་
འདྲ་བ་རྒྱུ་མཚན་དུ་བྱས་ནས་བརྗོད་དོ། །
འགྲོན་བུ་ནི། གོང་གི་མཚོ་གནས་ཀྱི་སྲོག་ཆགས་དེའི་རུས་པ་ལ་
འགྲོན་བུའམ་མགྲོན་ནེ་ཞེས་བྱིས་པ་ཚོའི་སྐྲའི་རལ་སྡེ་དང་གོས་རྒྱབ་་་
སོགས་ལ་རྒྱུན་པའི་ཚུལ་དུ་འདོགས་ཡོད་པ་བཞིན་ནོ། །
ཉ་འཛིན་ནི། ཆུ་ནང་གི་ཉ་འཛིན་ནས་འཚོ་བར་བྱེད་པས་ན་ཉ་
འཛིན་ཞེས་བརྗོད་དོ། །
ཆུའི་སྤྲེའུ་ནི། སྲོམ་ནི་ཆུ་རྩལ་ཧ་ཅང་ལྡན་པས་ན་ཆུའི་སྤྲེའུ་ཞེས་
བཏགས་སོ། །
སྐད་ཅིག་དབུགས་ནི། དབུགས་བསྡམས་ནས་སྐད་ཅིག་ལ་ཆུ་
ནང་དུ་འཛུལ་ནས་ཉ་བཟུང་བའི་ནུས་པ་དང་ལྡན་པའི་ཆ་ནས་་་་་་་
བཏགས་སོ། །
འུག་པ་མཆོད་བྱེད་ནི། མཚན་མོར་འུག་པ་སྲམ་གནས་པའི་ཆུ་
ཁར་འོངས་ནས་སྐད་དྲག་ཏུ་འདོན་པ་ན། སྲམ་སྐྲག་སྟེ་ཉ་མང་པོ་
བཟུང་ནས་མཆོད་པར་འུག་པས་ཉ་ཟོས་ཏེ་ལྟོ་འགྲངས་ལ་ཉེ་བ་ན་་་་་
སྲམ་ཡང་བཟུང་ནས་ཟ་བར་གྲགས་པས་འུག་པ་མཆོད་བྱེད་ཅེས་སོ། །
ཆུ་གཏེར་ལམ་ནི། ཆུའི་ཐོག་ཏུ་ཤིང་གི་གདུང་མ་སོགས་
བསྒྲིགས་ཏེ་གཟིངས་བཅས་ནས་འདྲེན་པས་ན་གཟིངས་ལ་ཆུ་གཏེར་་་



ལམ་ཞེས་བརྗོད་དོ། །
ཞོ་ཤ་རྣམ་བདུན་ནི། འདིར་དེད་དཔོན་ནི་རང་གི་ལུས་རྩོལ་ལ་
བརྟེན་ནས་གླ་ཕོག་ཨང་བདུན་པ་ཐོབ་མཁན་ཡིན་པས་ཞོ་ཤ་རྣམ་་་་་་
བདུན་ཞེས་བརྗོད་དོ། །( དེ་ཡང་ཞོ་ཤ་བདུན་ནི། མཁལ་མའི་ཞོ་ཤ་
མཆིན་པའི་ཞོ་ཤ སྙིང་གི་ཞོ་ཤ མཁྲིས་པའི་ཞོ་ཤ རྐང་པ་ཞོ་ཤ ལག་པ་
ཞོ་ཤ ཟླ་གོར་ཞོ་ཤ་བདུན་ཏེ། ཞོ་ཤ་ནི་སྙིང་སྟོབས་སམ་ནུས་པ་ལ་གོ།）
རྟགས་གསུམ་ནི། གྲུ་ལ་ཟུར་གསུམ་གྱི་རྟགས་གསུམ་ལྡན་པས་
ན་རྟགས་གསུམ་ཞེས་ཟེར།
སྒྲོལ་བྱེད་ནི། ཆུ་ལས་སྒྲོལ་བ་བྱེད་པས་ན་སྒྲོལ་བྱེད་ཅེས་བྱེད་
ནུས་ཀྱི་ཆ་ནས་བཏགས་སོ། །
རྟ་མགོ་ཅན་ནི། དམངས་ཁྲོད་ངག་རྒྱུན་དུ་གྲུ་ཤིང་རྟ་མགོ་ཞེས་
པ་དེའོ། །
ཆུ་ཡི་ཤིང་རྟ་ནི། ཆུའི་སྟེང་ནས་ཤིང་རྟ་ལྟར་བགྲོད་པར་ནུས་
པས་ན་ཆུ་ཡི་ཤིང་རྟ་ཞེས་འདྲ་བ་རྒྱུ་མཚན་གྱིས་བཏགས་སོ། །
མཉན་པ་ནི། འདིར་མཉན་ནི་གྲུ་དང་པ་ནི་བདག་སྒྲ་སྟེ་གྲུ་
མཁན་ཞེས་བྱ་བའི་དོན་ནོ། །
གདོས་ནི། ཟ་མ་ཏོག་བཀོད་པའི་མཆན་བུར། ཀཎ་དྷ་ར་ཞེས་
པའི་སྒྲ་ཁ་ཅིག་ཏུ་རླུང་གཡོར་ཐོགས་པ་ཞེས་པར་བསྒྱུར། ཟ་མ་ཏོག་
བཀོད་པ་ན། གདོས་པ་འཛིན་པར་བསྒྱུར་འདུག གྲུའི་དར་པོ་ཆེ་
85



འཛིན་པའི་མིང་ངོ་། །ཞེས་པ་ལྟར་རོ། །
རྣ་བ་འཛིན་ནི། གྲུ་ཡོག་རྣ་བ་ལྟ་བུ་འཛིན་མཁན་ཡིན་པས་བྱེད་
སྒོའི་ཆ་ནས་བཏགས་སོ། །
སྐྱ་བ་འཛིན་ནི། གྲུ་ཁ་ལོ་སྒྱུར་བྱེད་སྐྱ་བ་འཛིན་པས་ན་དེ་སྐད་
ཅེས་བརྗོད་དོ། །
གྲུ་མཁན་ནི། གྲུ་གཏོང་མཁན་ནམ་སྐོར་མཁན་ཡིན་པས་དེ་
སྐད་ཅེས་བཏགས་སོ། །
དཔལ་གོས་ནི། པདྨའི་འདབ་མ་དེ་བཀྲ་ཤིས་དགེ་མཚན་ལྡན་
པའི་གྱོན་གོས་དང་མཚུངས་པས་དཔལ་གོས་ཞེས་འདྲ་བ་རྒྱུ་མཚན་་་་
གྱིས་བཏགས་སོ། །
འདབ་བརྒྱ་ནི། པདྨར་འདབ་ལོ་དུ་མ་ལྡན་པས་འདབ་བརྒྱ་
ཞེས་ཁྱད་ཆོས་སམ་མང་ཚིག་གི་སྒོ་ནས་བཏགས་སོ། །
ཆུའི་ལང་ཚོ་ནི། ཆུའི་ནང་དུ་སྐྱེས་པའི་མཛེས་མ་ཞིག་གི་ཉམས་
དང་ལྡན་པས་ན་ཆུའི་ལང་ཚོ་ཞེས་མཛེས་ཆོས་ཀྱི་ཆ་ནས་བཏགས་སོ། །
ཆུ་སྐྱེས་དང་འདམ་སྐྱེས་ནི། པདྨ་ཆུ་དང་འདམ་ནས་སྐྱེས་པས་
ཆུ་སྐྱེས་དང་འདམ་སྐྱེས་ཞེས་སྐྱེ་ཁུངས་ཀྱི་ཆ་ནས་བཏགས་སོ། །
པདྨ་ནི། མེ་ཏོག་པདྨའོ། །
དབང་མཆོག་ནི། དབང་སྔོན་ནམ་མཐོན་ཀ་སྟེ་མདོག་སྔོན་པོའི་
མཆོག་ཏུ་གྱུར་པ་བཤད་པས་སོ། །
86



སྟེང་འཐུང་ནི། བརླན་གཤེར་དག་སྟེང་ངམ་རྩེ་མོ་ནས་འཐུང་
བར་བྱེད་པའི་མེ་ཏོག་སྤྱིའི་མིང་ལ་འཇུག་ཀྱང་འདིར་མེ་ཏོག་ཨུཏྤལ་་་་
གྱི་མིང་ངོ་། །
མིག་གི་གཉེན་ནི། མིག་ལམ་མཛེས་ཤིང་ལྟ་ན་སྡུག་པས་མིག་གི་
གཉེན་ཞེས་ཕན་ནུས་ཀྱི་སྒོ་ནས་བཏགས་སོ། །
ས་ཡི་གདུ་བུ་ནི། ལག་པའི་གདུ་བུ་ལྟ་བུ་ས་ཡི་རྒྱན་དུ་གྱུར་པས་
ས་ཡི་གདུ་བུ་སྟེ་ཨུཏྤལ་གྱི་མིང་ངོ་། ]
སྟེང་འཐུང་དཀར་པོ་ནི། བརླན་གཤེར་དག་སྟེང་ནས་འཐུང་
བར་བྱེད་པ་དང་དེ་ཡི་ཁ་དོག་དཀར་པོ་ཡིན་པས་སྟེང་དཀར་པོ་ཞེས་་
ཁྱད་ཆོས་གཉིས་ལྡན་གྱི་སྒོ་ནས་བཏགས་སོ། །
མཚན་མོ་བཞད་ནི། མཚན་མོ་ཟླ་བ་ཤར་བ་དང་ཁ་འབྱེད་པས་
མཚན་མོ་བཞད་ཅེས་བཏགས་སོ། །
ས་མོས་ནི། རྩ་བ་ས་ལ་བརྟན་པོར་ཚུགས་ཤིང་ཤིན་ཏུ་ཉམས་
དགའ་པའི་ཚུལ་གྱིས་ཞལ་ཁ་འབྱེད་པར་བྱེད་པས་ས་མོས་ཞེས་་་་་་་་
བཏགས་སོ། །
ཀུནྡ་ནི། སའི་མཛེས་རྒྱན་དུ་གྱུར་པས་ན་ས་དགའ་ཞེས་མེ་ཏོག་
ཀུནྡའི་མིང་ངོ༌། །མངོན་བརྗོད་ཀྱི་བསྟན་བཅོས་རྒྱ་མཚོའི་ཆུ་ཐིགས་
ཞེས་བྱ་བ་ལས་ས་འོག་གི་སྡེ་ཡན་ལག་དང་བཅས་པ་བཤད་ཟིན་ཏོ། །



སྡེ་ཚན་གསུམ་པ། ས་སྟེང་གི་སྡེ་ཡན་ལག་དང་བཅས་པ་
བཤད་པ་ནི།
ས་གཞི་ཡུལ་དང་ས་འཛིན་གྲོང་། །ནགས་ཚལ་སྨན་དང་
རི་དྭགས་ཚོགས། །མི་རིགས་དབྱེ་བ་བྱེ་བྲག་གཞན། །འདིར་ནི་
ཡན་ལག་དང་བཅས་བརྗོད། །
ཞེས། སྣོད་དུ་གྱུར་པ་ས་གཞི་སྟེ་འཛམ་གླིང་དང་ཡུལ་བྱེ་བྲག་པ་རི་བོ་
གྲོང་ཁྱེར་དང་གྲོང་། དེ་ལ་གནས་པའི་བཅུད་ནགས་ཚལ། སྨན་དང་།
རི་དྭགས། མི་རིགས་སྤྱི་བྱེ་བྲག་གཞན་སོགས་འདིར་ཡན་ལག་དང་
བཅས་པ་བརྗོད་པར་བྱའོ་ཞེས་པའོ། །
དང་པོ། ནགས་དང་སྨན་ལ་སོགས་པའི་རབ་ཏུ་བྱེད་པ།
ནོར་འཛིན་ནི། ས་གཞིར་རིན་ཆེན་གྱི་གཏེར་རྫས་སྣ་ཚོགས་
འཛིན་པས་ན་ནོར་འཛིན་ཞེས་ཡོན་ཏན་གྱི་སྒོ་ནས་བཏགས་སོ། །
འཛིན་མ་ནི། ས་གཞི་ནི་རྒྱུ་དང་མི་རྒྱུའི་དངོས་པོ་མཐའ་དག་གི་
ཆགས་ཡུལ་ལམ་བརྟེན་གཞིའི་མ་ལྟ་བུ་ཡིན་པས་འཛིན་མའམ་འབྱུང་་
པོ་འཛིན་མ་ཞེས་བརྗོད་དོ། །
གསེར་ལྡན་མ་ནི། ས་ཆེན་པོ་འདིའི་གཞི་གདན་ན་དང་པོ་
དབང་ཆེན་གསེར་གྱི་ས་གཞི་ཡོད་པས་ན་གསེར་ལྡན་མ་ཞེས་ཡོན་་་་་་
ཏན་གྱི་སྒོ་ནས་བཏགས་སོ། །
88



ཀུན་བཟོད་ནི། ས་གཞི་འདིས་ཡང་ལྕི་ཐམས་ཅད་འདེགས་ཤིང་
བཟོད་ཐུབ་པ་ལྟར་ཀུན་བཟོད་ཅེས་བྱེད་ནུས་ཀྱི་ཆ་ནས་བཏགས་སོ། །
ནོར་གྱི་བློ་གྲོས་མ་ནི། རྒྱུ་ནོར་གྱིས་ཕྱུག་ཅིང་ཀུན་གྱི་བློ་ཕུགས་
གཏད་ས་ཡིན་པས་ན་ནོར་གྱི་བློ་གྲོས་མ་ཞེས་ཡོན་ཏན་གྱི་སྒོ་ནས་་་་་་་
བཏགས་སོ། །
རྒྱ་མཚོའི་གོས་ཅན་ནི། ས་གཞི་འདིས་རྒྱུ་མཚོ་ཆེན་པོ་དག་
ཀྱང་གོས་ཀྱིས་གཡོགས་པ་ལྟར་བསྐྱིལ་ནས་ཆགས་པས་ན་རྒྱུ་མཚོའི་
གོས་ཅན་ཞེས་བྱེད་ལས་སམ་འདྲ་བ་རྒྱུ་མཚན་གྱིས་བཏགས་སོ། །ས་
གཞི་ནི་འདོད་རྒྱལ་གྱི་མིང་ངོ༌། །
དབུས་འགྱུར་འཆང་ནི། རྒྱ་གར་གྱི་ཡུལ་དབུས་རྡོ་རྗེ་གདན་ཏེ་
ཡང་ན་ཡུལ་འཛམ་བུ་གླིང་གི་དབུས་སུ་གནས་པས་སོ། །ཡང་ན། ཆོས་
ཀྱི་འགྱུར་ཁུངས་གཏུགས་ས་ཡིན་པས་ཆོས་ཚིགས་ཀྱི་དབང་གིས་དེ་་་་
ལྟར་བཏགས་པ་བརྗོད་འོས་སོ། །
སའི་སྙིང་པོ་ནི། འདིར་དང་པོ་སངས་རྒྱས་བྱོན་ནས་ཆོས་
འཁོར་རིམ་པར་བསྐོར་བའི་གནས་ཡིན་པས་ན་སའི་སྙིང་པོ་ཞེས་ཡོན་
ཏན་གྱི་སྒོ་ནས་བཏགས་པའོ། །
འཕགས་པའི་ཡུལ་ནི། དུས་གསུམ་གྱི་སངས་རྒྱས་ཐམས་ཅད་
བྱོན་པའི་གནས་ཡིན་པས་ས་ཆ་གཞན་ལས་ཁྱད་དུ་འཕགས་པའི་ཡུལ་
དང་། ས་རྒྱ་ཆེ་ལ་གོས་དཀར་པོ་གྱོན་པས་རྒྱ་གར་ཞེས་རྗེས་གྲུབ་ཀྱི་



མིང་ངོ་། །
ནི་པཱ་ལ་ནི། བལ་བོའི་མིང་སྟེ་བལ་ཡུལ་ཀྱང་ཟེར།
མོངྒོ་ནི། སོག་པོའི་མིང་ངོ་། །
སྟོང་ཁུན་ནི། (#)ཞེས་རྒྱུ་སྐད་ཟུར་ཆགས་ཏེ་ཤར་ཕྱོགས་
རྒྱ་ནག་རྒྱལ་པོ་དང་དེའི་མངའ་འོག་ཏུ་གཏོགས་པའི་ཡུལ་ལའང་གོ།
མཧཱ་ཙི་ན་ནི། མཧཱ་ནི་ཆེན་པོ་དང་ཙི་ན་ནི་རྒྱ་ནག་སྟེ་རྒྱ་ཆེན་པོ་
ཞེས་དང༌། རྒྱུ་ནིག་ཅེས་པ་ནི་ཡུལ་གྲུ་རྒྱ་ཆེ་ལ་གྱོན་གོས་ནག་པོ་གཙོ་
བོར་བྱེད་པས་ནའོ། །
བྷོ་ཊ་ནི། མཁས་དབང་དགེ་འདུན་ཆོས་འཕེལ་གྱི་བཞེད་པ་ལྟར་
ན་རང་རེ་བོད་ཅེས་པའི་སྒྲ་འདི་ག་རང་ཕར་ཟུར་ཆག་ནས་འབོད་་་་
ཚུལ་མི་འདྲ་བ་བདུན་ཙམ་ཡོད་པ་ལས་དོན་ནི་གཅིག་སྟེ། སུ་ཞིག་གིས་
ཀྱང་ཚུར་བཏགས་པ་ཞིག་གཏན་ནས་མིན། མདོར་ན་བོད་ཅེས་པའི་
འདོད་རྒྱལ་གྱི་མིང་འདི་བོད་གདོད་མའི་སྤྱི་ཚོགས་ཀྱི་དུས་ནས་ཤ་ཟ་་་
གདོང་དམར་དང་བོད་ཁམས་གླིང་དགུ་བཅས་མིང་དུ་ཆགས་པ་ཤེས་
དགོས་སོ། །
གངས་ཅན་ནི། གངས་རི་ར་བས་བསྐོར་བའི་ཡུལ་གྲུ་ལའོ། །
བསིལ་ལྗོངས་ནི། ཡུལ་ཁམས་བསིལ་བའི་ཁྱད་ཆོས་ཀྱིས་
བཏགས་པའི་མིང་ངོ༌། །
ལམ་སྲོལ་ནི། ཀུན་གྱི་སྲོལ་ལྟར་ཆགས་པའི་འགྲོ་སའམ་འགྲོ་
90



ལམ་ཡིན་པས་ན་ལམ་སྲོལ་ཞེས་བཏགས་སོ། །
བགྲོད་བྱ་དང་འཇུག་བྱ་ནི། སྐྱེ་འགྲོ་ཀུན་བགྲོད་པར་བྱ་བའམ་
འཇུག་པར་བྱ་བའི་ལམ་སྟེ་ཡུལ་གྱི་ཆ་ནས་བཏགས་སོ། །
ཤུལ་ལམ་ནི། ཐམས་ཅད་འགྲོ་སའི་ཤུལ་ལམ་ཡིན་པས་ན་ཚིག་
བསྡུས་ནས་ཤུལ་ལམ་ཞེས་བརྗོད་དོ། །ལམ་ནི་གོ་སླ་སྟེ་འདོད་རྒྱལ་གྱི་
མིང་ངོ་། །
རིན་ཆེན་བརྩེགས་པ་ནི། རིའི་རྒྱལ་པོ་རི་རབ་ཀྱི་ཤར་ཕྱོགས་
དངུལ་དང་ལྷོ་བཻཌཱུརྱ། ནུབ་ཤེལ་དམར་དང་བྱང་གསེར་ལས་གྲུབ་པས་
རིན་ཆེན་བརྩེགས་པ་ཞེས་བརྗོད་པར་གྲགས་སོ། །
རི་ཡི་མཆོག་ནི། རི་ཀུན་ལས་ཁྱད་དུ་འཕགས་པས་ན་རི་ཡི་
མཆོག་ཅེས་ཟེར་རོ། །
རི་རབ་ནི། རི་ཡི་རྒྱལ་པོ་ལྟ་བུ་གྱུར་པས་ན་རི་རབ་ཅེས་
བཏགས་སོ། །
ལྷུན་པོ་ནི། རི་གཞན་ལས་བརྗིད་ཆགས་པས་ན་ལྷུན་པོ་ཞེས་
ཟེར་རོ། །
ཁོར་ཡུག་ནི། ལྕགས་རིས་འཇིག་རྟེན་འདིའི་མཐའ་བསྐོར་བས་
ཁོར་ཡུག་ཅེས་བཏགས་སོ། ། །
མུ་ཁྱུད་ནི། མུ་ཞེས་པ་མཐའ་དང་ཁྱུད་ནི་བསྐོར་བའི་དོན་ཏེ་
བར་མཚམས་མེད་པར་འབྲེལ་ཞིང་མཐའ་ནས་བསྐོར་བས་ན་མུ་ཁྱུད་་
al



ཅེས་བཏགས་སོ། །
རྩེ་གསུམ་པ་ནི། རྩེ་མོ་གསུམ་གྱི་ཁྱད་ཆོས་དང་ལྡན་པས་ན་རྩེ་
གསུམ་པ་ཞེས་བརྗོད་དོ། །
རྡོ་རྗེའི་རི་ནི། རྡོ་རྗེ་ཞེས་པ་མི་འགྱུར་བའི་དོན་ཡིན་པས་དེ་
ལྟར་སྲ་ཞིང་བརྟན་པ་བཅས་ལྕགས་རི་ཆེན་པོའི་མིང་ངོ༌། །
འགྲོ་མེད་ནི། རི་བོ་རྣམས་གཡོ་བ་མེད་པར་གནས་པས་ན་འགྲོ་
མེད་ཅེས་རང་བཞིན་གྱི་སྒོ་ནས་བཏགས་སོ། །
གྱེན་འཕྱུར་ནི། རི་བོ་རྣམས་ས་གཞི་ལས་གྱེན་དུ་འཕྱུར་བ་ལྟར་
འཕགས་ཤིང་མཐོ་ལ་འགྲེང་པས་ན་གྱེན་འཕྱུར་ཞེས་བཏགས་སོ། །
མི་གཡོ་བ་ནི། བརྟན་ཞིང་གཡོ་བ་མེད་པས་ན་མི་གཡོ་བ་ཞེས་
རང་བཞིན་གྱི་ཆ་ནས་བཏགས་སོ། །
ས་འཛིན་ནི། ས་གཞི་ཆེན་པོའི་ངོས་ལས་གྱེན་དུ་མཐོ་ཞིང་ཟོ་
བཟུང་བ་ལྟར་གྱུར་པས་ན་ས་འཛིན་ཞེས་བཏགས་སོ། །
ཆུ་སྐྱོབ་ནི། ཆུ་གང་སར་འགྲོ་རུ་མི་འཇུག་ཅིང་སེམས་ཅན་
རྣམས་ཆུའི་འཇིག་པ་ལས་སྐྱོབ་པའི་བྱེད་ལས་ཀྱི་ཆ་ནས་བཏགས་སོ། །
རི་ནི། རི་བོ་སྟེ་འདོད་རྒྱལ་གྱི་མིང་ངོ་།།
ཁ་བའི་རྡུལ་བརྩེགས་ནི། གངས་ཀྱི་རྡུལ་མང་ཚོགས་པ་ལས་
གྲུབ་པས་ན་ཁ་བའི་རྡུལ་བརྩེགས་ཞེས་བཏགས་སོ། །
ཀེ་ལ་ཤ་ནི། སཾ་སྐྲྀ་ཏ་སྟེ་ལེགས་སྦྱར་སྐད་ཀྱི་གངས་རིའི་མིང་། །
92



ས་འཛིན་དཀར་པོ་ནི། ས་འཛིན་ནི་རི་བོའི་མིང་དང་གངས་
ཀྱི་ཁ་དོག་དཀར་པོ་ཡིན་པས་ན་ས་འཛིན་དཀར་པོ་སྟེ་གངས་རིའི་་་་་
མིང་ངོ་། །
སྦེད་བྱེད་ནི། རྡོ་ནི་ས་འོག་ཏུ་སྦས་པ་ལྟ་བུར་གནས་པས་ན་
སྦེད་བྱེད་ཅེས་བཏགས་སོ། །
གོར་མ་ནི། རྡོ་ཕལ་ཆེར་གྱི་དབྱིབས་སྒོར་མོ་ཡིན་པས་ན་གོར་
མའམ་གོར་མོ་ཞེས་བརྗོད་དོ། །
ཙོག་པོ་ནི། རྡོ་ནི་དངོས་པོ་གྱོང་པོའམ་མཁྲེགས་པོ་རྣམས་རྡུང་
བྱེད་ཀྱི་ལག་ཆ་ཆོག་པས་ན་ཙོག་པོ་ཞེས་བཏགས་སོ། ། །
ཇུ་བོ་གཏུན་ནི། རྡོའི་རྡུང་བྱེད་དང་གཏུན་ནི་རྡོའི་གཏུན་ཀོང་
སྟེ་འདི་གཉིས་ཚིག་བསྡུས་པའི་བརྡ་རྙིང་ཡིན་ནོ། །རྡོ་བའམ་རྡོ་ནི་
འདོད་རྒྱལ་གྱི་མིང་ངོ༌། །
རྡུལ་དམར་ནི། ས་རྡུལ་གྱི་ཁ་དོག་དམར་པོ་ཡིན་པས་རྡུལ་
དམར་ཞེས་བཏགས་སོ། །
ཕྱེ་དམར་ནི། ཕྱེ་ཞེས་པ་ཞིབ་མོའི་དོན་དང་དེའི་མདོག་དམར་
བའི་ཆ་ནས་ཕྱེ་དམར་ཞེས་བཏགས་སོ། །
ཞ་ཉེ་སྐྱེས་ནི། ཚོན་རྡུལ་འདི་ལས་ལྕགས་རིགས་ཞ་ཉེ་བྱུང་བས་
ན་ཞ་ཉེ་སྐྱེས་ཞེས་བཏགས་སོ། །
སིནྡྷ་ར་ནི། ལེགས་སྦྱར་གྱི་སྐད་དེ་རྒྱ་མཚོའི་ཁྲག་ཅེས་ས་སྨན་
93



རིགས་ཤིག་སྟེ་རོ་མངར་བ། ནུས་པས་རྩ་ཚད་སེལ་བ། མེས་ཚིག་པའི་
རྨ་དང་མཚོན་རྨ་གསོ་བ། བྱང་ཁོག་ནང་གི་རྣག་ཁྲག་སྐེམ་ཞེས་ཚོན་ལུ་
ཁྲིའི་མིང་ངོ་། །
ས་འོག་ཕྲེང་བ་ནི། ས་འོག་ཏུ་ཕྲེང་བ་ལྟར་གྲུབ་ཚུལ་གྱིས་
བཏགས་སོ། །
སྣ་ཚོགས་མདོག་ནི། བ་བླའི་མདོག་སེར་ལས་མདོག་གཞན་དུ་
མར་འགྱུར་ཐུབ་པས་ན་སྣ་ཚོགས་མདོག་ཅེས་བཏགས་སོ། །
བྱི་ལའི་མིག་ནི། བྱི་ལའི་མིག་མདངས་དང་འདྲ་བས་བྱི་ལའི་
མིག་ཅེས་བ་བླའི་མིང་སྟེ། རྡོ་སྨན་གྱི་རིགས་འདི་རོ་ཁ་ལ་ཚ་བ། ཞུ་
རྗེས་དྲོད་པ། རྨེན་བུ་སྐྲངས་ནས་རྨ་རུལ་གྱུར་པར་ཕན་པ། དངུལ་
ཆུའི་དུག་འདོན་ཐུབ་པ་ཞིག་གོ། །
བལ་ཡུལ་སྐྱེས་ནི། ཚོན་འདིའི་འབྱུང་ཁུངས་ཀྱི་ཆ་ནས་
བཏགས་སོ། །
གླུ་ལྕེ་བ་དང་གར་མཁན་མ་ནི། གླུ་གར་མཁན་ལ་འོས་ཤིང་
མཁོ་བའི་ཆ་ནས་བཏགས་སོ། །
ལྡོང་རོས་ནི། མདོག་སྔོ་སེར་འདྲེས་པ་ཅན་གྱི་ཚོན་ལྗང་སེར་ལ་ .
འགྲོ་བའི་རྡོ་སྨན་རིགས་ཤིག་སྟེ་ནུས་པ་སོགས་གོང་དང་མཚུངས།
སྔོན་པོ་དང་ནི་ཞེས་པ་ནི། ཚོས་སྤང་དང་འདྲ་བའི་མདོག་
ལྗང་གུ་ཡིན་པས་སོ། །
9



རྨ་བྱ་ཅན་ནི། རྨ་བྱའི་སྒྲོ་མདངས་དང་འདྲ་བས་ན་རྨ་བྱ་ཅན་
ཞེས་བརྗོད་དོ། །
རྩེ་ཅན་མགྲིན་ནི། རྩེ་དང་ལྡན་པ་རྨ་བྱའི་མགྲིན་པ་དང་མདོག་
འདྲ་བས་དེ་སྐད་བརྗོད་དོ། །སྤྱིར་སྤང་མ་ནི་ཚོན་ལྗང་གུའི་མིང་། །
མིག་སྨན་སྔོན་པོ་བྱ་ཁྱུང་རྡོ། དུས་ཀྱི་མེ་ཏོག་མཐིང་གི་
མིང་། ཞེས་པ་ནི། མཐིང་ནི་རྡོ་ཚོན་སྔོན་པོ་ཞིག་སྟེ། དུས་བཞི་ཁྱད་
མེད་དུ་མེ་ཏོག་སྔོན་པོ་རྒྱས་ཤིང་མཛེས་པར་གནས་པས་དུས་ཀྱི་མེ་་་་
ཏོག་དང་གཞན་རྣམས་མཐོང་གི་མིང་གི་རྣམ་གྲངས་སོ། །
མེ་ལྕེ་དང་ལེ་བརྒན་མེ་ཏོག་གཉིས་ནི། མེ་ལྟར་དམར་བས་མེ་
ལྕེ་དང་ལེ་བརྒན་མེ་ཏོག་ཅེས་ཁ་དོག་དམར་སེར་ཡིན་པའོ། །
ཚོན་ཆེན་ནི། རྩ་བའི་ཁ་དོག་བཞིའི་ཡ་གྱལ་ཡིན་ཞིང་ཆུས་དག་
པར་དཀའ་བས་ཚོན་ཆེན་ཞེས་བཙག་གི་མིང་ངོ་། །
རྡོ་ཐལ་ནི། ས་དཀར་པོ་ཞིག་གི་མིང་སྟེ་རྡོ་སོལ་ལམ་དཀར་རྩིའི་
མིང་ངོ་། །
སྐྱོང་བྱེད་ནི། རྒྱལ་པོས་སྐྱོང་བའི་གནས་ཉེ་འཁོར་ཡིན་པས་ན་
སྐྱོང་བྱེད་ཅེས་བརྗོད་དོ། །
རྒྱལ་ལམ་ནི། རྒྱལ་པོའི་སྤྱན་ལམ་དུ་གནས་པའི་གྲོང་ལ་རྒྱལ་
ལམ་ཞེས་བརྗོད་དོ། །
ཕོ་བྲང་འཁོར་ནི། རྒྱལ་པོའི་ཕོ་བྲང་གི་ཉེ་འཁོར་གནས་པས་ཕོ་
g5



བྲང་འཁོར་ཞེས་བཏགས་སོ། །
འཇིགས་མེད་གནས་ནི། རྐུན་ཇག་སོགས་ཀྱི་འཇིགས་པ་མེད་
པར་གནས་པས་ན་འཇིགས་མེད་གནས་ཞེས་གྲོང་སྤྱིའི་མིང་ངོ༌། །
གནས་གཞི་དང་རྟེན་གཞི་གཉིས་ནི། མི་སྡོད་སའི་ཁང་པའོ། །
བླ་གབ་ཅན་ནི། ཀླད་ཡོད་པའི་དོན་ཏེ། མི་སྡོད་སའི་ཁང་པར་
ཀླད་དམ་ཐོག་གཡོགས་ཡོད་པས་བླ་གབ་ཅན་ཞེས་བརྗོད་དོ། །
ཁྱིམ་དང་ཁབ་ནི། གནས་ཁང་གི་མིང་གི་རྣམ་གྲངས་སོ། །
གནྡྷོ་ལ་ནི། ལེགས་སྦྱར་སྐད་དེ་གཙུག་ལག་ཁང་གི་མིང་ངོ་། །
དྲི་གཙང་ཁང་ནི། དེར་སྤོས་སོགས་ཀྱི་དྲི་ཞིམ་ལྡན་པ་དང་
གཙང་མར་གནས་པས་དྲི་གཙང་ཁང་ཞེས་བཏགས་སོ། །
ཀུན་དགའ་ར་བ་ནི། དེ་མཐོང་བ་ཙམ་གྱིས་ཉོན་མོངས་
འཇོམས་ཤིང་ཀུན་ཏུ་དགའ་བའི་ར་བ་ཡིན་པས་ཀུན་དགའ་ར་བ་་་་་་
ཞེས་བཏགས་སོ། །
གཙུག་ལག་ཁང་ནི། དེར་ལུང་སྡེ་སྣོད་གསུམ་ཚང་བའི་གནས་
ཏེ་ཆོས་དང་རིག་གཞུང་གི་གཙུག་ལག་ཐམས་ཅད་གནས་དེར་་་་་་་་་་
བཞུགས་པས་ན་གཙུག་ལག་ཁང་ཞེས་ཟེར་རོ། །
འདུ་ཁང་ནི། གཙུག་ལག་དེ་རྣམས་ལ་འཇུག་པར་སྤྲོ་བའི་དགེ་
འདུན་པ་རྣམས་འདུས་པའི་གནས་ཡིན་པས་ན་འདུ་ཁང་ཞེས་བརྗོད།
དཀོན་མཆོག་ཕོ་བྲང་ནི། སངས་རྒྱས་ཆོས་དང་དགེ་འདུན་
96



བཅས་བཞུགས་ས་ཡིན་པས་དཀོན་མཆོག་ཕོ་བྲང་ཞེས་བརྗོད་དོ། ། །
དབེན་གནས་ནི། ཟང་ཟིང་འདུ་འཛི་མེད་པ་དམ་ཆོས་སྒྲུབ་
སའི་དབེན་གནས་ཏེ་རི་ཁྲོད་ལྟ་བུ་ཡིན་པས་ནའོ། །
ཞི་གྲོང་ནི། ཞི་ཞིང་དུལ་བར་གནས་པའི་གྲོང་ཡིན་པས་ཞི་གྲོང་
ཞེས་བཏགས་སོ། །
བསམ་གཏན་ཁང་ནི། ཏིང་ངེ་འཛིན་ནམ་སེམས་རྩེ་གཅིག་ཏུ་
གནས་པའི་གྲོང་ཁང་ཡིན་པས་ན་བསམ་གཏན་ཁང་ཞེས་བརྗོད་དོ། །
ཆོས་ཀྱི་འདུན་ས་ནི། དེ་ནི་ཆོས་པའི་མཐར་ཐུག་གི་འདུན་པ་
སྒྲུབ་ས་ཡིན་པས་ཆོས་ཀྱི་འདུན་ས་ཞེས་བཏགས་སོ། །
དགོན་པ་ནི། ཆོས་ཀྱི་གནས་ཏེ་གྲོང་ནས་བར་ཐག་ངེས་ཅན་
གྱིས་ཆོད་པའི་གནས་ས་ཡིན་པས་དགོན་པ་ཞེས་སོ། །
གཡུང་དྲུང་འཁྱིལ་བ་ནི། སྲ་ཞིང་བརྟན་པ་འགྱུར་མེད་ཀྱི་
བཙན་རྫོང་ངམ་ཕོ་བྲང་ཡིན་པས་གཡུང་དྲུང་འཁྱིལ་བ་བཏགས་སོ། །
བ་གམ་ཅན་ནི། བརྗིད་ཉམས་ལྡན་པའི་ཁང་བརྩེགས་མཐོན་
པོའི་གནས་ཁང་ཡིན་པས་ན་བ་གམ་ཅན་ཞེས་བརྗོད་དོ། །
རྒྱལ་ཁབ་ནི། རྒྱལ་པོའི་ཁབ་ཅེས་རྒྱལ་པོའི་འདུག་གནས་ཕོ་
བྲང་གི་མིང་གི་རྣམ་གྲངས་སོ། །
ཁྲིམས་མུན་ནི། ཁྲིམས་ཆད་ཕོག་ནས་རང་དབང་མེད་པར་
བཙུད་སའི་མུན་ཁང་ངམ་བཙོན་ར་ཡིན་པས་ན་ཁྲིམས་མུན་ཞེས་་་་་་



བཏགས་སོ། །
ཕྱག་སྦལ་ནི། བཙོན་ཁང་དང་བཙོན་དུང་གི་བརྡ་རྙིང་པའི་ཐ་
སྙད་དོ། །
འཁྲུལ་འཁོར་ཁྱིམ་ནི། དང་ཐོག་སེམས་འཁྲུལ་ཞིང་མགོ་འཁོར་
ནས་འཛུལ་བའི་གནས་སམ་དེ་ནས་འོད་སོགས་ཅི་ཡང་མཐོང་མི་ཐུབ་
པར་ཡིད་འཁྲུལ་མགོ་འཁོར་གྱི་གནས་ཡིན་པས་ན་འཁྲུལ་འཁོར་ཁྱིམ་
ཞེས་འདྲ་བ་རྒྱུ་མཚན་གྱིས་བཏགས་སོ། །
ཏིལ་མར་ར་བ་ནི། རྒོད་པོ་རྣམས་ཏིལ་མར་འཐག་པ་བཞིན་
འདུལ་སའི་གནས་སམ་བཙོན་ར་ཡིན་པས་ན་ཏིལ་མར་ར་བ་ཞེས་་་་་་
བྱེད་ལས་ཀྱི་སྒོ་ནས་བཏགས་སོ། །
བཙོན་ར་ནི། བཙོན་ཁང་ངམ་བཙོན་ར་དོན་གཅིག་མིང་གི་
རྣམ་གྲངས་སོ། །
ཡང་ཐོག་དང་ལ་ཕུབ་གཉིས་ནི། ཁང་པའི་ཡང་སྟེང་ངམ་
ཐོག་ཀ་ལ་ཟེར།
ཆུ་སྐྱོབ་ནི། དེར་ཐོག་ཀ་ཕུབ་པས་ཆུ་བཀག་པས་ན་ཆུ་སྐྱོབ་ཅེས་
བཏགས་སོ། །ཐོག་ནི་ཁང་པའི་ཐོག་ཀ་ལ་ཟེར་བས་གོ་སླའོ། །
པུ་ཤུ་དང་མདའ་ཕབ་དང་ལན་ཀན་གསུམ་ནི། གསུམ་པོ་
རྣམས་དོན་གཅིག་སྟེ། ཁང་པའི་ཆུ་སྐྱོར་རམ་བེར་ཀ་ཡི་མིང་ངོ་། །
རླུང་སྒོ་ནི། རླུང་རྒྱུ་སའི་སྒོ་ལྟ་བུ་ཡིན་པས་ན་རླུང་སྒོ་ཞེས་



བཏགས་སོ། །
དྲ་མིག་ནི། དྲ་རྒྱའི་མིག་ཚགས་ལྟར་ཡིན་པས་དྲ་མིག་དང་དྲ་
མའང་ཟེར།
བ་གླང་མིག་ནི། དབྱིབས་ཀྱི་ཆ་ནས་བ་གླང་མིག་ཅེས་བརྗོད་དེ་
འདི་རྣམས་ཁང་པའི་སྐར་ཁུང་མིང་ངོ་། །
ཡ་གད་དང་ཐེམ་སྐས་དང་འཛེག་སྐས་དང་སྐས་རྟེན་་་་་་
བཅས་ནི། འདི་རྣམས་ཁང་སྟེང་དུ་འཛེག་པའི་ཐེམ་སྐས་སམ་འཛེག་
སྐས་ཀྱི་མིང་གི་རྣམ་གྲངས་ཏེ་ཕལ་ཆེར་ནི་ངག་རྒྱུན་དུ་ཡོད་པའི་མིང་་
ཤ་སྟག་ཡིན་པས་གོ་སླའོ། །
ཆབ་སྒོ་ནི། ཕྱི་སྒོ་ལ་ཟེར།
སྒོ་འཕར་ནི། སྒོའི་མེ་ལོང་སྟེ་སྒོ་གླེགས་ཀྱང་མིང་གི་རྣམ་གྲངས་
ཡིན་ནོ། །
ར་བ་ནི། ཁང་ཁྱིམ་གྱི་མཐའ་བསྐོར་བའི་ར་བ་སྟེ་ནོར་ལུག་གི་ར་
བ་ཡང་ཡོད་པར་ཤེས་དགོས།
ཡོངས་བསྐོར་ནི། མཐའ་ནས་ཡོངས་སུ་བསྐོར་བའི་ར་བ་ཡིན་
པས་ན་ཡོངས་བསྐོར་ཞེས་བརྗོད་དོ། །
ལྕགས་རི་ནི། འཇིག་རྟེན་འདིའི་མཐའ་ལྕགས་རིས་ཡོངས་སུ་
བསྐོར་བ་བཤད་དེ། ཡང་ཕྱིའི་ལྕགས་རི་དང་ནང་གི་ལྕགས་རི་གཉིས་
སུ་དབྱེ་བ་ལས་འདིར་ནང་གི་ལྕགས་རིར་གོ།
a9



ནགས་ཀླུང་ནི། རང་བྱུང་གི་ནགས་ཚལ་རྒྱ་ཁྱོན་ཆེ་བར་ནགས་
ཀླུང་ཞེས་ཟེར་རོ། །
ཚང་ཚིང་དང་འཐིབ་པོ་དང་ཤིང་ལྡན་བཅས་ནི། འདི་
རྣམས་ནགས་ཚལ་གྱི་མིང་སྟེ། བར་མཚམས་མེད་པའི་ཤིང་ནགས་སྟུག་
པོ་སྐྱེས་པའི་ནགས་ཚལ་དང་དེར་ཤིང་རིགས་སྣ་ཚོགས་སྐྱེས་པས་ཤིང་
ལྡན་ཞེས་བཏགས་སོ། །
ལྗོན་ཤིང་ནི། ཤིང་སྡོང་སྤྱིའི་མིང་ངོ་། །
ལྡུམ་ར་ནི། མེ་ཏོག་ཤིང་ནགས་སོགས་འདེབས་འཛུགས་བྱས་
ཡོད་པའི་དགའ་ཚལ་ཏེ་ར་བའི་མིང་ངོ༌། །
བཅོས་མའི་ནགས་ནི། མིས་འདེབས་འཛུགས་སོགས་བཟོ་
བསྐྲུན་བྱས་པའི་དགའ་ཚལ་ལམ་ནགས་ཚལ་གྱི་མིང་ངོ་། །
ཉེ་བའི་ཚལ་ནི། སྡོད་ཁང་གི་ཉེ་བར་བཟོས་པའི་དགའ་ཚལ་ལ་
ཉེ་བའི་ཚལ་ཞེས་སྐྱེད་ཚལ་མིང་ཡིན་ནོ། །
ཁྱེའུ་ཁ་ནི། གསར་དུ་ཁ་འབུས་པའི་མྱུ་གུ་ནི་མིའི་ཕྲུ་གུའི་ཁ་
དང་འདྲ་བའི་ཆ་ནས་ཁྱེའུ་ཁ་ཞེས་འདྲ་བ་རྒྱུ་མཚན་གྱིས་བཏགས་སོ། །
སྟེང་དུ་འཐེན་ནི། མྱུ་གུ་ས་ནས་ཡར་འདྲེན་པའམ་ཐོན་པའི་
དོན་གྱིས་སོ། །
ཞ་ལུ་སྐྱེས་ནི། གསར་དུ་འབུས་པས་ན་ཞ་ལུ་སྐྱེས་སོགས་མྱུ་གུའི་
མིང་ངོ༌། །
100



འདབ་ལྡན་ནི། ལྗོན་ཤིང་དག་ཡལ་ག་ལོ་འདབ་དང་ལྡན་པས་
བཏགས་སོ། །
རྐང་འཐུང་ནི། རྐང་པའམ་རྟིང་པ་དང་རྩ་བས་ཆུ་འཐུང་ཞིང་
ལེན་པས་སོ། །
ཡལ་ག་ཅན་ནི། གོང་གི་འདབ་ལྡན་དང་མཚུངས་སོ། །
རླན་སྐྱེས་ནི། ཆུའི་རླན་གཤེར་ལ་བརྟེན་ནས་སྐྱེས་པས་སོ། །
སར་སྐྱེས་ནི། ས་གཞི་ནས་སྐྱེས་པས་སོ། །
ཆུར་མི་ལྟུང་ནི། ཤིང་ནི་ཇི་ལྟར་ཆུར་འཕེན་ཡང་ཆུ་གཏིང་དུ་མི་
བྱིངས་པ་དང་མི་ནུབ་པས་དེ་སྐད་བརྗོད་དོ། །
རྩེ་མོ་ཅན་ནི། ཤིང་སྡོང་ཐམས་ཅད་རྩེ་མོའི་རང་བཞིན་དང་
ལྡན་པས་ལྗོན་ཤིང་མིང་ངོ༌། །
འབྲས་བུས་འཇིག་ནི། ལོ་ཤས་རྗེས་སུ་སྨྱུག་མའི་མེ་ཏོག་ཐེངས་
གཅིག་ཤར་རྗེས་སྨྱུག་མ་སྐམ་ཤི་འགྲོ་བས་འབྲས་བུས་འཇིག་ཅེས་་་་་་
བཏགས་སོ། །
ཨེ་རཎྜ་ནི། ལེགས་སྦྱར་སྐད་དེ། བོད་སྐད་དུ་འབྲས་མེད་ཤིང་གི་
དོན་ནོ། །
ཆུ་ཤིང་ནི། ཆུ་འདམ་ཉོག་མ་ལས་སྐྱེས་པས་ཆུ་ཤིང་ངམ་སྨྱུག་
མའི་མིང་དུ་བཤད་དོ། །
སྡོང་པོའི་སོར་མོ་ནི། ལག་པའི་སོར་མོ་དང་འདྲ་བས་སྡོང་པོའི་
101



སོར་མོ་ཞེས་ཡལ་གའི་མིང་ངོ་།།
ལྟུང་བྱེད་ནི། ཤིང་ལོ་ས་ལ་ལྟུང་བས་ལྟུང་བྱེད་ཅེས་ལོ་འདབ་
མིང་ངོ༌། །
སྒྲིབ་བྱེད་ནི། དེས་ཕ་རོལ་གྱི་མཐོང་ལམ་འགོག་པའམ་བཀག་
པའི་ཕྱིར་རོ། །
ལོ་འདབ་ནི། ཤིང་སྡོང་གི་ལོ་མ་ཡལ་འདབ་སྟེ་གོ་སླའོ། །
ཡིད་དགའ་དང་པུཥ་པ་ནི། མཐོང་ན་དགའ་བ་བྱེད་པའི་མེ་
ཏོག་དང་པུཥ་པ་ཞེས་བོད་སྐད་དུ་མེ་ཏོག་དང་དེའི་གེ་སར་ལ་ཟེར་བ་
མེ་ཏོག་གི་མིང་ངོ་། །
སྙེ་མ་དང་གང་བུ་ནི། ནས་ཀྱི་སྙེ་མ་དང་སྲན་མའི་གང་བུ་ལྟ་བུ་
འབྲས་བུའི་མིང་ངོ་། །
ཡམ་ཤིང་བུད་ཤིང་ཚིམ་བྱེད་ཤིང༌། །སྲོག་ཤིང་སྦྱིན་སྲེག་
ཤིང་གི་མིང་། །ཞེས་པ་ནི། འདི་རྣམས་གཙོ་བོ་ཤིང་འོམ་བུ་ལ་གོ་
དགོས། །
ཨ་ཤུཏྠ་ནི། རྒྱ་གར་རྡོ་རྗེ་གདན་གྱི་བྱང་ཆུབ་ལྗོན་ཤིང་གི་མིང་།
གླང་པོའི་ཟས་ནི། ཤིང་དེའི་རིགས་གླང་པོ་ཆེའི་བཟའ་ཤིང་
ཡིན་པས་ན་གླང་པོའི་ཟས་ཞེས་བཏགས་སོ། །
ཤིང་དབང་ནི། དེ་ནི་ཤིང་རིགས་ནང་གི་མཆོག་ཏུ་གྱུར་པས་ན་
ཤིང་དབང་ཞེས་བརྗོད་དོ། །
102



བྱང་ཆུབ་ལྗོན་ཤིང་ནི། ཤིང་འདིའི་འོག་ཏུ་ཐུབ་པའི་དབང་
པོས་ལོ་དྲུག་དཀའ་ཐུབ་སྤྱད་ནས་བྱང་ཆུབ་ཀྱི་གོ་འཕང་བརྙེས་པས་་་་་
བྱང་ཆུབ་ལྗོན་ཤིང་ཞེས་བཏགས་སོ། །
ཡོངས་འདུ་ནི། དཔག་བསམ་ཤིང་ལ་འདོད་ཡོན་མ་ཚང་བ་
མེད་པ་ཡོངས་སུ་འདུ་བ་དང་ལྷ་དང་ལྷ་མིན་རྣམས་འབྲས་བུར་རྩོད་་་་
པའི་རྒྱུ་མཚན་གྱིས་ཡོངས་འདུ་ཞེས་བཏགས་སོ། །
གསེར་ཤིང་ནི། གསེར་གྱི་ལྗོན་ཤིང་རིན་ཆེན་གྱི་འབྲས་བུ་དང་
ལྡན་པས་སོ། །
རྔ་ཡབ་ནི། ཤིང་འདིའི་ལོ་མའི་སྐྱེ་ཚུལ་རླུང་ཡབ་དང་འདྲ་ཆེས་
པས་རྔ་ཡབ་ཅེས་གྲགས་སོ། །
ས་བརྟོལ་ནི། འདིས་རི་རབ་ཀྱི་ས་བརྟོལ་ནས་སྐྱེས་པས་ས་
བརྟོལ་ཞེས་བཏགས་སོ། །
དཔག་བསམ་ཤིང་ནི། དེ་ཡང་རྩ་བ་ལྟ་མིན་དང་སྡོང་པོ་མི་
ཡུལ། རྩེ་མོ་ལྷ་ཡུལ་དུ་ཁྱབ་པའི་ཕུན་ཚོགས་འཕེལ་དང་ཟུང་ལྡན་
གསེར་གྱི་གདོང་ཅན་ནམ་དཔག་བསམ་ཤིང་ཞེས་གྲགས་སོ། །
བདུད་འཛོམས་དང་ཨུ་དུམ་ཝ་ར་ནི། ཨུ་དུམ་ཝ་ར་བོད་དུ་
བསྒྱུར་ན་མཆོག་འཕགས་སམ་ཆེར་འཛགས་ཏེ། མེ་ཏོག་འདི་བདུད་
འཛོམས་ཤིང་གི་ལོ་མའི་མཐའ་ལ་སྐྱེས་པ་དང་། འཆར་རྒྱུ་ཧ་ཅང་
དཀོན་པས་ཞལ་ཁ་ཐེངས་གཅིག་ཕྱེ་བ་ན་སངས་རྒྱས་འཁྲུངས་སོ་ཞེས་
103



གྲགས་ལ། མེ་ཏོག་འདི་ལས་གསེར་གྱི་འོ་མ་འཛགས་པའམ་འབབ་
པས་བདུད་འཛོམས་ཨུ་དུམ་ཝ་ར་ཞེས་བཏགས་སོ། །
སྔོ་སངས་ནི། ནམ་མཁའི་མདོག་དང་འདྲ་བའི་ཆ་ནས་སྔོ་
སངས་ཞེས་བཏགས་སོ། ། ་
ཙན་དན་མཆོག་ནི། ཙན་དན་གྱི་རིགས་ལས་འདི་མཆོག་ཏུ་
གྱུར་པས་ན་ཙན་དན་མཆོག་ཅེས་བཏགས་སོ། །
ཙན་དན་སྦྲུལ་གྱི་སྙིང་པོ་ནི། འདི་ལ་དུག་སྦྲུལ་ལོ་མང་འཁྲིས་
ཏེ་ཚེ་འཕོས་པར་དེའི་སྙིང་པོ་ལྟ་བུ་གྱུར་པས་ཙན་དན་སྦྲུལ་གྱི་སྙིང་པོ་
ཞེས་བརྗོད་དོ། །
དཔལ་དུམ་ནི། ཙན་དན་གྱི་རིགས་ལ་དཔལ་ཡོན་གྱི་དགེ་
མཚན་ལྡན་པས་དཔལ་དུམ་ཞེས་བཏགས་སོ། །
མ་ལ་ཡར་སྐྱེས་ནི། མ་ལ་ཡ་ཞེས་དྲི་ལྡན་ཏེ། མིང་གི་རྣམ་གྲངས་
ལ་ཙན་དན་རི་བོའམ་ལྷོ་ཕྱོགས་ས་འཛིན་ཞེས་པར་སྐྱེས་པས་མ་ལ་་་་་
ཡར་སྐྱེས་ཞེས་ཙན་དན་སྤྱིའི་མིང་ངོ་ཞེས་སོ། །
ཧ་རི་ནི། བོད་སྐད་དུ་སེངྒེའམ་དཀར་པོ་ལ་གོ་བ་དང་ཙན་དན་
ཧ་རིའི་སྡོང་པོ་དཀར་པོ་ཡིན་པའི་ཆ་ནས་བཏགས་སོ། །
བ་གླང་མགོ་ནི། དེའི་ཚུགས་ཀ་བ་གླང་གི་མགོ་དང་འདྲ་བས་
དབྱིབས་ཀྱི་སྒོ་ནས་དེ་སྐད་ཅེས་བཏགས་སོ། །
ས་མཆོག་ནི། འདི་ལ་ལྷའི་ལྗོན་ཤིང་ཟེར་བས་འདི་སྐྱེ་བའི་ས་
104



དེའང་གསེར་ལས་རིན་ཐང་ཆེ་བར་གྲགས་པས་ས་མཆོག་ཅེས་་་་་་་་་
བཏགས་སོ། །(ཤིང་སྨན་རིགས་ཏེ། ནུས་པས་གློ་སྙིང་འཁྲུགས་ཚད་
སེལ། བྱུགས་ན་ཤ་པགས་ཀྱི་ཚ་བ་འཛོམས།）
འདབ་ལས་ཚོས་བྱེད་ནི། འདིའི་འདབ་མ་དང་སྡོང་པོས་ཚོས་ ་
ཁ་དམར་པོར་བསྒྱུར་ཐུབ་པས་འདབ་ལུས་ཚོས་བྱེད་ཅེས་བྱེད་ལས་ཀྱི་
ཆ་ནས་བཏགས་སོ། །
སྣུམ་ལྡན་ནི། སྡོང་པོ་འདིའི་རིགས་ལ་སྣུམ་ཞག་དང་ལྡན་
པའམ་སྨུག་ཤས་ཆེ་བས་སྣུམ་ལྡན་ཞེས་ཙན་དན་དམར་པོའི་རིགས་ཏེ་
ཙན་དན་སྨུག་པོ་ཡང་ཟེར་རོ། །(ནུས་པས་ཁྲག་ལ་ཚ་བ་ཞུགས་པ་
དང་། ཁྲག་ངན་འཕེལ་བ། ཁྲག་རླུང་འཐབ་པ་སོགས་ལ་ཕན། བྱུགས་
ན་ཡན་ལག་གི་སྦྱངས་པ་འཛོམས།）
སཱ་ལ་དང་སྤོས་དཀར་ཤིང་གཉིས་ནི། སཱ་ལ་དང་སྤོས་དཀར་
ཤིང་གཉིས་དོན་གཅིག་མིང་གི་རྣམ་གྲངས་ཙམ་སྟེ། འདིས་ཆུ་སེར་
དང་ཁྲག་རླུང་གི་ནད་ལ་ཕན་ཞིང་། ཀླུ་སྨན་དང་མཆོད་རྫས་སུ་མཁོ་
བའི་ཐང་ཆུ་ཐོན་པའི་ཤིང་ལ་བརྗོད་དོ། །
ནགས་ཀྱི་ཙན་དན་ནི། ནགས་ཤིང་གི་ནང་ནས་དྲི་ཞིམ་སོགས་
ཁྱད་འཕགས་ཀྱི་ཡོན་ཏན་ལྡན་པས་ཙན་དན་དང་འདྲ་བའི་ཆ་ནས་་་
ནགས་ཀྱི་ཙན་དན་ཞེས་བཏགས་སོ། ། །
ཨ་ག་རུ་ནི། ཨ་ག་རུ་བོད་སྐད་དུ་སྙིང་པོ་སེལ་ཞེས་དང་ཨ་གར་
105



སྒྲོན་ཤིང་ཟེར་བ་འདིས་སྙིང་དང་སྲོག་རྩའི་ཚ་བ་དང་ཁྱད་པར་དུ་་་་
ཚད་རླུང་སེལ། ནང་གསེས་དབྱེ་ན། ཨར་སྐྱ༑ ནག དམར་གསུམ་མོ། །
ལྷ་ཤིང་ཐང་ཤིང་ཤུག་པ་སྟེ་ཞེས་པ་ནི། ཐང་ཤིང་ནི་ཐང་
ཆུའོམ་ཤིང་ཚི་འཛགས་པའི་ཤིང་སྟེ། ཤུག་པ་དང་གསོམ་པའི་མངོན་
བརྗོད་མིང་དང་། དུས་བཞིར་རྟག་ཏུ་སྔོན་པོ་དང་ལྷ་ལ་མཆོད་པའི་
བསང་རྫས་ཡིན་པས་ལྷ་ཤིང་ཞེས་ཤུག་པའི་མིང་ངོ་། །
བུམ་མཁན་ནི། ཤིང་འདིའི་དབྱིབས་བུམ་པ་ལྟར་སྣང་བས་དེ་
སྐད་ཟེར། །
འདྲེ་འཇིགས་དང་གུ་གུལ་གཉིས་ནི། གུ་གུལ་བོད་སྐད་དུ་
གདོན་འཛོམས་ཞེས་འདྲེ་འཇིགས་ཤིང་གི་ཐང་ཆུའམ་ཤིང་ཚིའི་མིང་་་་
སྟེ། འདི་བསྲེག་ཙམ་གྱིས་གདོན་བགེགས་འཛོམས་པས་འདྲེ་འཇིགས་
ཞེས་གུ་གུལ་གྱི་མིང་དུ་བརྗོད་དོ། །(ནུས་པས་གཉེན་གཟེར་དང་རྨ་
ནད་སོགས་འཛོམས།）
འཛག་བྱེད་ནི། ཨ་མྲ་ལས་སྦྲང་བཅུད་ཁུ་བ་ཟགས་པས་འཛག་
བྱེད་ཅེས་བཏགས་སོ། །
ཙུ་ཏ་དང་ཨ་མ་གཉིས་ནི། འདི་གཉིས་དོན་གཅིག་མིང་གི་
རྣམ་གྲངས་ཏེ་རྒྱ་སྐད་དུ་“ མང་ཀོ་” ཟེར་བའི་ཤིང་ཏོག་དེའི་མིང་་་་་་
ཡིན་ཞིང་རྒྱུ་མིང་འབྲས་བུར་བཏགས་སོ། །
རྐང་མཛེས་ནི། བུད་མེད་ཀྱི་རྐང་པའི་གདུབ་སྒྲས་ཤིང་འདིའི་
106



་མེ་ཏོག་གི་ཞལ་ཁ་ཕྱེ་བས་ན་རྐང་མཛེས་ཞེས་ཁྱད་ཆོས་ཀྱི་སྒོ་ནས་་་་
བཏགས་སོ། །
མྱ་ངན་མེད་ནི། ཨ་ཤུ་ཀ་ཞེས་བོད་སྐད་དུ་མྱ་ངན་མེད་ཅེས་
སྔོན་གྱི་གཏམ་རྒྱུད་དུ་ལྷ་དྲག་པོ་དབང་ཕྱུག་གི་ཆུང་མའི་འདོད་པས་་་
ཤིང་འདིའི་འོག་ཏུ་དཀའ་ཐུབ་སྤྱད་པས་གོ་རིའི་བསམ་པ་ཡོངས་སུ་་་
རྫོགས་པར་གྱུར་པས་ཤིང་དེར་མྱ་ངན་མེད་ཅེས་བཏགས་སོ། །
ནུས་ལྡན་ནི། རྩི་སྨན་གྱི་རིགས་ཤིག་སྟེ། ནུས་པས་རྒྱས་ཚད་
གསོད་ལ་སྙིང་ཚད་སེལ་བས་ནུས་ལྡན་ཞེས་བརྗོད་དོ། །
་བནྡྷཱ་ཀནི། སྨན་ག་བུར་ཏེ་བོད་སྐད་དུ་ལུས་རྒྱས་སམ་རབ་
བསིལ་ཟེར་རོ། །
དྲི་ལྡན་ནི། བ་ཀུ་ལ་ཞེས་པའི་ཤིང་འདིར་དྲི་ཤིན་ཏུ་ཞིམ་པོ་
ལྡན་པས་དྲི་ལྡན་ཟེར་ལ་དེའི་མེ་ཏོག་མཛེས་ལ་མཛེས་མའི་འགྲམ་་་་་
ཆང་ངམ་འགྲམ་ཆུས་ད་གཟོད་ཁ་འབྱེད་ཟེར་སྲོལ་ཡོད་དོ། །
རོ་མངར་ནི། བྲོ་བ་མངར་བས་རོ་མངར་ཞེས་བརྗོད་དོ། །
བཅུད་འཛིན་ནི། ཤིང་འདིར་བུ་རམ་གྱི་བཅུད་འཛིན་པས་ན་
བཅུད་འཛིན་ཞེས་བཏགས་སོ། །
བུར་ཤིང་ནི། བུ་རམ་གྱི་ཤིང་ཡིན་པས་བུར་ཤིང་ཟེར་རོ། །
རོ་ལྡན་དང་རྒུན་འབྲུམ་ཤིང་གཉིས་ནི། བྲོ་བ་མངར་ལ་ཟས་
བཅུད་ལྡན་པས་རོ་ལྡན་ཞེས་རྒུན་འབྲུམ་ཤིང་གི་མིང་སྟེ། དེ་ཡང་ཤིང་
107



ཏོག་དང་ཤིང་སྨན་གྱི་རིགས་ཡིན་ལ་འདིས་གློ་གཅོང་དང་གློ་ཚད་་་་་་
སེལ། དབུགས་ཀྱི་བདེ་བ་དང་། སྐད་འགག་པ། བྱིས་པའི་གློ་འཁུན་
སོགས་ལ་ཕན།
པཱ་ལ་ཤ་དང་ཀེང་ཤུ་ཀ་གཉིས་ནི། བོད་སྐད་དུ་རྒྱ་སྐྱེགས་
ཤིང་ཞེས་པ། དེའི་ལོ་མ་ལྗང་ཁུ་དང་འདབ་མ་གསུམ་གསུམ་བྱས་ནས་
སྐྱེས་པས་འདབ་གསུམ་ཞེས་ཤིང་སྨན་རིགས་ཤིག་སྟེ་གློ་ཚད་དང་་་་་་
མཁལ་ཚད་སོགས་ལ་ཕན། དེར་བརྟེན་པའི་འབུ་སྲིན་རིགས་ཤིག་ནས་
བྱུང་བའི་ཆུའི་དྭངས་མས་གསོག་པའི་རྒྱུ་ཚོས་སམ་ཚོས་དམར་དང་་་་
སྙིགས་མས་ལ་ཆ་བཟོ་ནུས་པའོ། །
དམར་པོ་ལེན་པ་ནི། ཁ་དོག་དམར་པོ་ལེན་པའི་བྱེད་ལས་ཀྱི་
སྒོ་ནས་དམར་པོ་ལེན་པ་ཞེས་བཏགས་སོ། །
ཞུ་མཁན་ནི། དེ་ནི་ཞུ་མཁན་ཞེས་པའི་ཤིང་སྨན་རིགས་ཤིག་སྟེ།
ཤིང་ལོའི་དབྱིབས་ལ་ཕུག་དང་བྱ་སྒོང་ལྟ་བུ་འཇོང་འཇོང་སོག་ལེའི་་་
ཁ་དང་འདྲ་བ་ཤིང་འདིའི་ཁ་དོག་བྱུ་རུ་མདོག་ལྟར་དམར་ལ་ནུས་་
པས་མཁལ་ཚད་སོགས་སེལ་བའི་སྨན་གྱི་རིགས་ཤིག་གོ། ། །
ལེ་བརྒན་དང་བཙོད་གཉིས་ནི། ལེ་བརྒན་ནི་མདོག་དམར་
རྟིང་པ་རྒྱས་པའི་ཤིང་སྨན་རིགས་ཤིག་སྟེ། བཙོད་ཀྱི་མིང་དང་།
བཙོད་ནི་ཁ་དོག་དམར་སྨུག་ཅན་གྱི་ཤིང་ཚོས་ཀྱི་རྒྱུ་བྱེད་པ་ཞིག་དང་་
འདིས་གློ་ནད་དང་མཁལ་ནད་ལ་བཅོས་པའི་ཕན་པ་ཡོད་དོ། །
108



མདོག་མཛེས་དང་ཡུང་བ་དང་སྒྲ་སེར་བཅས་ནི། སྒ་སེར་
ནི་ཐང་སྨན་གྱི་རིགས་ཤིག་སྟེ་ནུས་པས་དུག་སེལ། རྨ་ངན་རུལ་བ་
གཅོད། གཉན་ནད་འཛོམས། དེར་དབྱེ་ན་སྒ་སྨུག་དང་ས་སྐྱ། སྒ་སེར་
གསུམ་ཡོད། ཡུང་བ་ནི་སྒ་སེར་གྱི་མིང་གཞན་དང་། འདིའི་མེ་ཏོག་གི་
མདོག་ཧ་ཅང་མཛེས་པས་ན་མདོག་མཛེས་ཞེས་བརྗོད་དོ། །
ཤིང་སེར་དང་དུས་སྐྱེས་དང་སྐྱེར་པ་བཅས་ནི། དེ་ལས་
སྐྱེར་པ་ནི་ཚེར་མ་དང་ལྡན་པའི་ཤིང་སྨན་རིགས་ཤིག་སྟེ། མེ་ཏོག་དང་
འབྲས་བུ་རོ་སྐྱུར་ལ་ཁ། ཞུ་རྗེས་བསིལ། ནུས་པས་འཁྲུ་བ་གཅོད།
པགས་པའི་བར་ཤུན་རོ་ཁ། ནུས་པས་དུག་ནད་སྡུད། ཆུ་སེར་སྐེམ།
མཁྲིས་ནད་སེལ་བ་དང་། ཤིང་འདིའི་མེ་ཏོག་སྟོན་དུས་ཁོ་ནར་ཤར་
བས་དུས་སྐྱེས་དང་། ཤིང་མདོག་སེར་པོ་ཡིན་པས་མདོག་སེར་རམ་
ཤིང་སེར་ཞེས་བཏགས་སོ། །
བྱིས་པའི་ནུ་མ་ནི། འདིའི་ཚུགས་ཀ་བྱིས་པའི་ནུ་མ་དང་འདྲ་
བས་དབྱིབས་ཀྱི་སྒོ་ནས་བཏགས་སོ། །
གླུ་ལེན་མ་ནི། འདིའི་བཟོས་པའི་རོལ་ཆས་སྒྲ་གདངས་ཧ་ཅང་
སྙན་པས་ན་དེ་སྐད་ཅེས་བཏགས་སོ། །
སེང་ལྡེང་ནི། ཤིང་སྨན་གྱི་རིགས་ཤིག་སྟེ། རོ་མངར་ལ་བསྐ་བ།
ཞུ་རྗེས་བསིལ་བ། ནུས་པས་ཁྲག་ངན་དང་ཆུ་སེར་སྐེམ། དེ་ལ་ཁ་དོག་
དམར་སྐྱ་སེར་གསུམ་ཡོད་དོ། །
109



ཐང་ཤིང་ནི། ཤིང་གསོམ་པ་ལ་ཚི་ལྡན་གྱི་ཐང་ཆུ་ཡོད་པས་ཐང་
ཤིང་ཞེས་བཏགས་སོ། །
བཅུད་འཛིན་ནི། ཐང་ཆུ་འཛིན་པས་ན་བཅུད་འཛིན་ཞེས་
བརྗོད་དོ། །
ཏིནྡྷ་ནི། རྒྱ་གར་དུ་སྐྱེས་པའི་སྟར་ཁ་ནག་པོ་ཞེས་དོན་གཅིག་
མིང་གི་རྣམ་གྲངས་སོ། །འདིའི་ཚི་གུའི་མར་ཁུ་བྱུགས་ན་རླུང་ནད་ཀྱིས་
ཡན་ལག་རེངས་འཁུམས་གྱུར་བ་ལ་ཕན་ནོ། །
རྒྱ་ཤུག་ནི། ཤིང་ཕྲན་གླང་མ་ལྟ་བུ་རང་བྱུང་དུ་སྐྱེས་པའི་ཤིང་
བལ་འབྱུང་བ་ཞིག་དང་ཞིང་ཁར་འདེབས་འཛུགས་བྱེད་ནས་ཤིང་་་་་་
བལ་འབྱུང་བའི་ལོ་ཏོག་རིགས་གཉིས་ལ་རས་བལ་ཤིང་ཞེས་བརྗོད་་་
པས་སྔ་མས་སྲིན་ནད་སེལ་བ་དང་ཕྱི་མས་མདེའུ་སོགས་བྱང་ཁོག་་་་
སྨད་ཀྱི་ཟུག་རྔུ་ལུས་པ་ཕྱིར་འབྱིན་པའི་ཕན་ནུས་ཡོད་པའི་ཤིང་སྨན་་་
རིགས་ཤིག་ཀྱང་ཡིན་ནོ། །
སྨྱུག་རྒོད་ནི། སྨྱུག་མ་གསར་སྐྱེས་མ་ཡིན་པ་ཞིག་གོ། །
ལས་ཤིང་ནི། སྨྱུག་མས་འཚོ་བའི་རྒྱུ་ཆ་སྣ་ཚོགས་ལས་བཟོ་བྱེད་
པས་ན་ལས་ཤིང་ཞེས་བརྗོད་དོ། །ཡང་ན་འདིས་དྲག་པོའི་མཚོན་ཆ་
ལས་ནས་མི་རྣམས་ལ་སྡུག་བསྔལ་དང་འཆི་བར་སྟེར་བས་སྨྱུག་རྒོད་་་་་
དང་ལས་ཀྱི་ཤིང་ཞེས་བརྗོད་དོ་ཟེར། །
ཤུན་པ་མཁྲེགས་ནི། འདིའི་པགས་པ་ཤིན་ཏུ་མཁྲེགས་ཤིང་སྲ་
110



བས་ཤུན་པ་མཁྲེགས་ཞེས་བཏགས་སོ། །
ཚིགས་བརྒྱ་ནི། ཚིགས་ཀ་མང་པོ་ཡོད་པས་ཚིགས་བརྒྱ་ཞེས་
བརྗོད་དོ། །
འོད་མ་ནི། སྦ་མྱུག་གི་པགས་པ་ལ་འོད་མདངས་ལྡན་པས་འོད་
མ་ཞེས་བཏགས་སོ། །
སྲིན་ཅན་ནི། སྨྱུག་མ་ལ་སྲིན་འབུ་མང་པོ་འཁོར་བས་སྲིན་ཅན་
ཞེས་བརྗོད་དོ། །
སྦུབས་ལྡན་ནི། འདིའི་ཁོག་སྟོང་པ་ཡིན་པས་སྒྲུབས་ལྡན་ཞེས་
བཏགས་སོ། །
གླིང་བུའི་ཤིང་ནི། གླིང་བུ་བཟོ་བྱེད་ཡིན་པས་གླིང་བུའི་ཤིང་
ཞེས་བརྗོད་དོ། །
རླུང་གི་སྒྲ་སྒྲོག་ནི། དབུགས་ཀྱི་རླུང་ལས་སྒྲ་སྐད་སྣ་ཚོགས་བྱུང་
བས་རླུང་གི་སྒྲ་སྒྲོག་ཅེས་སྨྱུག་མའི་མིང་ངོ་། །
གྲོ་ཁ་ནི། ཤིང་སྟག་པ་དང་དེའི་ཤུན་པ་གཉིས་ཀར་འཇུག་གོ། །
ཤུན་འཇམ་ནི། འདིའི་ཤིང་པགས་ཤིན་ཏུ་འཇམ་པས་ན་ཤུན་
འཇམ་ཞེས་ངོ་བོའི་སྒོ་ནས་བཏགས་སོ། །
རེ་ཥའི་འདབ་ནི། རི་མོ་ལྡན་པའི་འདབ་མ་བྱུང་བས་སོ། །
ཡི་གེའི་གཞི་ཅན་ནི། ཤིང་མཁྲེགས་པོ་ཡིག་གཟུགས་སྦྱོང་སའི་
གཞི་དང་དཔར་ཤིང་བྱེད་ཆོག་པས་ཡི་གེའི་གཞི་ཅན་ཞེས་སྟག་པའི་་་
111



མིང་ངོ༌། །
གཞོན་ནུའི་ཕྲེང་ཅན་ནི། འབྲས་བུའི་བཟོ་དབྱིབས་ཕྲེང་རྡོག་
དང་འདྲ་བ་ཞེས་དང་། ཡང་ན་སྣ་མའི་མེ་ཏོག་ཕྲེང་བ་ལྟར་བཀོད་
པའི་དབྱིབས་ཀྱི་ཆ་ནས་གཞོན་ནུའི་ཕྲེང་ཅན་ཞེས་བཏགས་སོ། །
མ་ལ་ཏི་ནི། སྐྱེ་ལྡན་ཞེས་པ་དང་སྣ་མའི་མེ་ཏོག་སྟེ་ཛཱ་ཏིའི་ཤིང་
དང་དེ་ལས་བྱུང་བའི་འབྲས་བུ་ལ་གོ།
ཛཱ་ཏི་ནི། བོད་སྐད་དུ་སྐྱེ་ལྡན་ཟེར་བ་རྩི་སྨན་གྱི་རིགས་ཤིག་གོ། །
རོ་ཚ། ཞུ་རྗེས་དྲོད། ནུས་པས་དྲོད་སྐྱེད། ཟས་འཇུ། རླུང་ནད་སེལ་བ་
བཅས་ཀྱི་ཕན་ནུས་ལྡན་ནོ། །
དཔལ་གྱི་མིང་ཅན་ནི། ལུ་ཤི་ནི་དྲི་ཞིམ་ཡུན་རིང་མི་ཡལ་བ་
དང་དབྱིབས་མཛེས་པ་བཅས་ཀྱི་དཔལ་ཕུན་སུམ་ཚོགས་པས་ན་་་་་་་་
དཔལ་གྱི་མིང་ཅན་ཞེས་བཏགས་སོ། །
ལྷའི་མེ་ཏོག་ནི། ལྷའི་མཆོད་སྦྱིན་འབུལ་བའི་ལྷ་ཡུལ་དུ་ཡོད་
པའི་མེ་ཏོག་ཡིན་པས་ལྷའི་མེ་ཏོག་ཅེས་བརྗོད་དོ། །
སྤོས་ཀྱི་རྒྱལ་པོ་ནི། སྨན་དྲི་ཞིམ་པས་སྤོས་ཀྱི་སྣེ་ཁྲིད་པ། དྲི་ཞིམ་
མཆོག་ཏུ་བཟང་བས་སྤོས་ཀྱི་རྒྱལ་པོ་ལྟ་བུའོ། །
ལི་ཤི་ནི། ཚ་བའི་ས་ཁུལ་དུ་སྐྱེས་པའི་རོ་ཚ་ཞིང་དྲོད་དང་ལྡན་
པའི་རྩི་སྨན་གྱི་རིགས་ཤིག་ཡིན་ཞིང་། གྲང་རླུང་གི་ནད་ལ་ཕན་པའི་
ནུས་པ་ཡོད་དོ། །
112



རྩ་བ་བརྒྱ་པ་ནི། གུར་གུམ་ནི་མཆོད་རྫས་དང་སྨན་དང་དྲི་
བཟང་བཟོ་བྱེད་དེ་ལེགས་སྦྱར་གྱི་སྐད་དུ་ཀུང་ཀུ་མ་ཞེས་པར་ཟུར་་་་
ཆགས་སྐད། དེའི་རྩ་བ་ཤིན་ཏུ་མང་བར་རྒྱུས་པས་ན་རྩ་བ་བརྒྱ་པ་
ཞེས་བརྗོད་དོ། །
ཁ་ཆེ་སྐྱེས་ནི། དེ་ཐོག་མར་ཁ་ཆེའི་ཡུལ་དུ་སྐྱེས་པས་ཁ་ཆེ་སྐྱེས་
ཞེས་ཟེར།
གུར་གུམ་ནི། དེ་ལ་བྱ་རྐང་མ་དང་། ཁ་ཆེ་གུར་གུམ། ལེ་རྒན་མ།
བལ་བོ་གུར་གུམ། བོད་གུར་གུམ་མམ་ལྡུམ་ར་གུར་གུམ་བཅས་དབྱེ་བ་
ཡོད་ལ། འདི་རོ་མངར་ལ་བསིལ་བ་དང་། མཆིན་ནད་སེལ་ཞིང་རྩ་ཁ་
སྡོམ་པ། ཟུངས་ཁྲག་གསོ་བ་བཅས་ཀྱི་ནུས་པ་ལྡན་ནོ། །
སུག་སྨེལ་ནི། རྩྭ་ལྡུམ་མེ་ཏོག་སེར་པོ་ཅན་དྲི་ཞིམ་རྩི་སྨན་གྱི་
རིགས་སྤོས་ཀྱི་རྒྱུར་འགྲོ་ཞིང་མཁལ་གྲང་གི་ནད་སེལ་བའི་ནུས་པ་་་་་་
ཡོད་དོ། །
ཐུམ་གསུམ་ནི། འདི་མེ་ཏོག་ཤར་སྐབས་འདབ་མ་ཕྱི་ནང་
གསུམ་གྱིས་གཏུམ་ཡོད་པས་ཐུམ་གསུམ་ཞེས་བརྗོད་དོ། །
ལུས་ངན་མ་ནི། མེ་ཏོག་གི་སྡོང་བུ་ཧ་ཅང་མི་མཛེས་པ་མདོག་
ངན་པས་ལུས་ངན་མ་ཞེས་བཏགས་སོ། །
ན་གི་ནི། ༡. སྲོག་ཆགས་ཀྱི་སྨན་གྱི་རིགས་ཏེ། ཉ་ཁྲབ་ཅན་གྱི་
ཕྱིའི་སྐོགས་པགས་སེན་མོ་ལྟ་བུ་དྲི་ཞིམ་པ་ཞིག ནུས་པས་རུས་པའི་ཚ་
113



བ་སེལ། ༢. མགྲོན་བུ་ཞིག ༣. སྐབས་བབ་ཀྱི་དོན་ཏེ། སྨན་རྩྭ་
དབྱིབས་སྲན་མ་དང་འདྲ་བ་ཞིག རྩྭ་སྨན་དེའི་དྲི་མ་ཞིམ་ལ་འདབ་མ་
མི་རྒན་སེན་མོ་དང་འདྲ་བས་ན་མི་རྒན་སེན་མོའང་ཟེར། །
ཟླ་བའི་བྱེ་མ་ནི། འདིའི་དྲི་རོ་ག་བུར་དང་ཕྱོགས་མཚུངས་པས་
དེ་སྐད་བཏགས་སོ། །
ཀ་ཀོ་ལ་ནི། ལྷོ་མོན་ནས་ཐོན་པའི་སྨན་བཟང་དྲུག་གི་ཡ་གྱལ་
ལོ་སྡོང་ལྗང་ཁུ་དང་འབྲུ་པགས་མཐུག་ཅིང་ཡུ་བ་ཅན་ཞིག དེས་ཕོ་བ་
དང་མཆིན་ནད་ལ་ཕན། སྨན་བཟང་དྲུག་ནི་ཀ་ཀོ་ལ་དང་། ཅུ་གང་།
སུག་སྨེལ། ཛཱ་ཏི། ལི་ཤི། གུར་གུམ་བཅས་སོ། །
དྲི་སྲས་ནི། སྨན་འདིའི་དྲི་ཞིམ་ཞིང་བཟང་བའི་ཆ་ནས་བཏགས་
པའི་མིང་ངོ་། །
སྤུ་ཅན་ནི། འདིའི་རྩ་བར་སྤུ་དང་ལྡན་པའི་གྲུབ་ཚུལ་གྱིས་
བཏགས་སོ། །
སྤང་སྤོས་ནི། སྔོ་སྨན་གྱི་རིགས་ཤིག་སྟེ། རོ་ཅུང་ཟད་ཁ་ལ་ཞུ་
རྗེས་བསིལ་བ། ནུས་པས་དུག་ཚད་དང་། སྙིང་ཚད། ཚ་བས་ལུས་
སྐྱངས་པ་བཅས་ལ་ཕན་ནོ། །
སྟོན་གྱི་མེ་ཏོག་ནི། སྟོན་དུས་སུ་བཞད་པའི་མེ་ཏོག་ཡིན་པས་
དུས་ཀྱི་ཆ་ནས་དེ་སྐད་ཅེས་བཏགས་སོ། །
སྤང་རྒྱན་ནི། རི་ལུང་གི་རྒྱུན་དུ་གྱུར་པས་སྤང་རྒྱན་མེ་ཏོག་ཅེས་
114



མེ་ཏོག་དཀར་སྔོ་ཁྲ་གསུམ་ཚོགས་པ་ཞིག་སྟེ། སྔོ་སྨན་འདིས་ཕོ་དྲོད་སྐྱེ་
བར་བྱེད་དོ། །
ཀུན་དོང་ནི། བཙོང་དང་སྒོག་པའི་མིང་གི་བྱེ་བྲག་ཅིག་སྟེ། འདི་
ཟོས་ཚད་སེམས་ཅན་ཀུན་དོང་དུ་ལྟུང་པ་ལྟར་བདེ་འགྲོ་མེད་པའི་་་་་
དོན་ཡིན་པར་སེམས་སོ། །
རོ་ལྡན་ནི། རོའམ་བྲོ་བ་ལྡན་པས་ན་རོ་ལྡན་ཞེས་བརྗོད་དོ། །
ལྷ་མིན་ཁྲག་ནི། ལྷ་མ་ཡིན་གྱི་ཁྲག་ལས་སྐྱེས་པར་བཤད་པས་
སངས་རྒྱས་ཆོས་ལུགས་ཀྱི་ལྷ་ཁང་དུ་འགྲོ་ས་མེད་པས་ལྷ་མིན་ཁྲག་་་་
ཅེས་བརྗོད་དོ། །
ཀླ་ཀློའི་སྤོས་ནི། ཡུལ་མཐའ་འཁོབ་ཏུ་སྐྱེས་པའམ་ཡུལ་ལུགས་
ཀྱི་བླང་དོར་མི་ཤེས་པའི་བླུན་རྨོངས་ལ་བཤད་ཅིང་དེ་སྤྱོད་ཅིང་དྲི་་་་་
བཟང་དུ་འཛིན་པས་ན་ཀླ་ཀློའི་སྤོས་ཞེས་བཏགས་སོ། །
འདབ་གསུམ་ནི། ལ་ཕུག་ཐོག་མར་སྐྱེ་བའི་སྐབས་སུ་འདབ་མ་
གསུམ་སྔོན་ལ་སྐྱེ་བས་ན་འདབ་གསུམ་ཞེས་བཏགས་སོ། །
གཏུན་ཤིང་ནི། རྡུང་བྱེད་ལ་གོ་བས་དེའི་དབྱིབས་དང་འདྲ་
བའི་ཆ་ནས་དེ་ལྟར་བཏགས་སོ། ། །
ངང་པའི་རྐང་ནི། འདིའི་རྩ་བ་ཕན་ཚུན་འབྲེལ་ནས་སྐྱེས་ཡོད་
པས་ན་ངང་པའི་རྐང་པ་འདྲ་བའི་ཆ་ནས་བཏགས་སོ། །
ལ་ཕུག་ནི། ཟས་ཚོད་ལ་ཕུག་ཅེས་ཀུན་གྱི་མཐོང་ལམ་སུ་གྱུར་
i15



བས་གོ་སླའོ། །
ཀུ་ཤ་ནི། ལེགས་སྦྱར་གྱི་སྐད་དེ། བོད་སྐད་དུ་ངན་སེལ་ལམ་རྩྭ་
མཆོག་ཟེར།
་དག་བྱེད་ནི། རོ་མངར་ལ་བསྐ་བ། ནུས་པས་ཚེ་རིང་དུ་སྲིང་པ་
དང་ལུས་ཟུངས་རྒྱས་པར་བྱེད་དོ་ཟེར་ལ། ངན་གྲིབ་ཐམས་ཅད་དག་
པར་བྱེད་པས་དག་བྱེད་ཅེས་བརྗོད་དོ། །
རྩྭ་མཆོག་ནི། རྩྭ་ཡི་ནང་ནས་ཡག་ཤོས་སམ་མཆོག་ཏུ་གྱུར་པ་
ཡིན་པས་རྩྭ་མཆོག་ཅེས་བཏགས་སོ། །
ཁྲུས་རྩྭ་ནི། ཁྲུས་ཆབ་འཐོར་བྱེད་རུང་བས་ན་ཁྲུས་རྩྭ་ཞེས་ཡོན་
ཏན་གྱི་སྒོ་ནས་བཏགས་སོ། །མངོན་བརྗོད་ཀྱི་བསྟན་བཅོས་རྒྱ་མཚོའི་
ཆུ་ཐིགས་ལས་ནགས་དང་སྨན་ལ་སོགས་པའི་རབ་ཏུ་བྱེད་པ་བཤད་་་་་
ཟིན་ཏོ། །
གཉིས་པ། རི་དྭགས་དང་བྱ་ལ་སོགས་པའི་རབ་ཏུ་བྱེད་པ་ནི།
འཕྲོག་བྱེད་ནི། འདིས་རི་དྭགས་ཕལ་མོ་ཆེའི་སྲོག་འཕྲོག་པར་
བྱེད་པས་ན་ནུས་པའི་ཆ་ནས་འཕྲོག་བྱེད་ཅེས་བཏགས་སོ། །
གདོང་ལྔ་ནི། འདིའི་རྐང་ལག་བཞི་ལ་ཁ་དང་འདྲ་བའི་གཞན་
ལ་རྒོལ་བ་ནུས་པའི་སྡེར་ཁྱིམ་བཞི་དང་དེའི་གདོང་གཅིག་བཅས་ལྔ་་་
ཡོད་པའི་ཆ་ནས་བཏགས་སོ། །
རལ་པ་ཅན་ནི། མགོ་བོ་ཁོ་ནར་རལ་པ་ལྟར་སྤུ་འཐུག་པོ་ཡོད་
116



པའི་ཕྱིར་རལ་པ་ཅན་ཞེས་བཏགས་སོ། །
སྡེར་ཆགས་རྒྱལ་པོ་ནི། སྡེར་ཆགས་ཏེ་མཆེ་སྡེར་རྣོན་པོ་ཅན་
གྱི་རི་དྭགས་གཅན་གཟན་ཕལ་ཆེར་འདིའི་དབང་དུ་འདུས་པས་ན་་་་་
སྡེར་ཆགས་རྒྱལ་པོའམ་རི་དྭགས་རྒྱལ་པོ་ཞེས་བཏགས་སོ། །
སེངྒེ་ནི། གཅན་གཟན་གཏུམ་པོ་ཞིག་སྟེ། སྤུ་མདོག་ཁམ་སེར་
ཅན།. ཕོའི་མགོར་སྤུ་རིང་པོ་སྐྱེས་ཤིང་མོ་ལ་མེད་པ། ནང་གསེས་སུ་
འདམ་སེང་དང་གངས་སེང་གཉིས་སུ་དབྱེ་བར་གྲགས་སོ། །
ལུས་བཀྲ་ནི། འདིའི་ལུས་ཀྱི་སྤུ་རིས་བཀྲ་བའམ་མཛེས་པའི་ཆ་
ནས་ལུས་བཀྲ་ཞེས་བཏགས་སོ། །
དྲི་སྣོམ་ནི། འདིའི་སྣ་དབང་གིས་ཉེ་རིང་མེད་པར་གཞན་གྱི་དྲི་
ཚོར་བར་ནུས་པས་དྲི་སྣོམ་ཞེས་བྱེད་ལས་ཀྱི་སྒོ་ནས་བཏགས་སོ། །
ངར་སྐུད་ཅན་ནི། ཁྲོས་པའི་ང་རོ་དྲག་པོ་དང་ལྡན་པའི་བྱེད་
ལས་ཀྱི་ཆ་ནས་ངར་སྐད་ཅན་ཞེས་ཀྱང་བཏགས་སོ། །
ནོགས་ཀྱི་ཤཱ་ན་ནི། ནགས་ཁྲོད་དུ་འཚོ་སྡོད་བྱེད་པའི་སྟག་
གཟིག་གཉིས་ཀར་ནགས་ཀྱི་ཤཱ་ན་ཞེས་འཇུག་ཆོག་གོ། ། །
སྟག་ནི། གཅན་གཟན་གཏུམ་པོ་ལུས་སྟོབས་ཆེ་བ་ཞིག་སྟེ།
འདིའི་སྤུ་མདོག་དམར་སེར་གྱི་གཞི་ལ་རི་མོ་ནག་པོ་ཤར་མོ་ཤར་མོ་་་
དོད་ཡོད་ལ། ངག་རྒྱུན་དུ་སྟག་རི་མོ་གཟིག་ཐིག་ལེ་ཟེར་བ་བཞིན་ནོ། །
གཅན་གཟན་གཏུམ་པོ་ནི། འདི་རང་བཞིན་རྒོད་ཅིང་ཁྲོ་བ་
117



ཅན་ནམ་དྲག་པོའི་རིགས་ཡིན་པས་གཅན་གཟན་གཏུམ་པོ་ཞེས་དོམ་་
གྱི་མིང་ངོ་། །
རི་དྭགས་ཟ་བ་ནི། འདིས་ཟས་སུ་རི་དྭགས་ཟ་བས་ན་རི་
དྭགས་ཟ་བ་ཞེས་ཁྱད་ཆོས་ཀྱི་སྒོ་ནས་བཏགས་སོ། །
མང་སྐྱེས་ནི། ཕག་འདིས་ཐེངས་རེ་ལའང་ཕྲུ་གུ་མང་པོ་སྐྱེས་
པས་ན་མང་སྐྱེས་ཞེས་བཏགས་སོ། །
ས་འཇོམས་ནི། འདིས་གང་སར་ས་བརྐོ་བའམ་སློག་པར་ནུས་
པའི་བྱེད་ལས་ཀྱི་ཆ་ནས་ས་འཇོམས་ཞེས་བཏགས་སོ། །
མཆུ་རིང་ནི། མཆུ་ཏོ་ཧ་ཅང་རིང་པའི་ཆ་ནས་མཆུ་རིང་ཞེས་
བརྗོད་དོ།།
སྤུ་རེངས་ནི། འདིའི་སྤུ་ཤིན་ཏུ་གྱོང་ཞིང་རྩུབ་པས་ན་སྤུ་རེངས་
ཞེས་བཏགས་སོ། །ཕག་པ་ཞེས་པ་ཕག་གི་མིང་གི་རྣམ་གྲངས་ཡིན་ནོ། །
མཚའ་ནི། གཅན་གཟན་འཕར་བའི་བརྡ་རྙིང་ངོ་། །
ཀོ་བ་ནི། ཡུལ་སྐད་ཀྱི་ཆ་ནས་བཏགས་སོ། །
འཕར་བ་ནི། ངག་རྒྱུན་དུ་འཕར་བ་རྒྱུ་འཇུད་ཅེས་པའི་གཅན་
གཟན་གྱི་རིགས་སོ། །
ས་མྱོས་ནི། ཆུ་བཏུངས་ནས་དགའ་བདེས་མྱོས་པའམ་བརྒྱལ་
བས་སོ། །
ཅེ་སྤྱང་ནི། འདིར་ཝ་མོར་འཇུག་ཅིང་རྒྱ་གར་དུ་ཅེ་སྤུང་ཞེས་
118



པའི་གཅན་གཟན་གཞན་ཞིག་ཡོད་པའོ། །
ཝ་སྐྱེས་ནི། ཝ་མོ་དང་དོན་གཅིག་མིང་གི་རྣམ་གྲངས་སོ། །
གྲོང་སྤྲེའུ་ནི། གྲོང་ཁྱིམ་དུ་གནས་ཤིང་རྩལ་ངོམ་བྱེད་པའི་སྤྲེའུ་
དང་འདྲ་བོས་གྲོང་སྤྲེའུ་ཞེས་བཏགས་སོ། །
ཁྲུས་མཁན་ནི། རྟག་པར་རང་གི་ལག་པས་རང་གི་གདོང་བཀྲུ་
བར་དགའ་བོ་བྱེད་པས་ཁྲུས་མཁན་ཞེས་བཏགས་སོ། །
བྱི་ལ་ནི། བྱི་བ་འདུལ་བའི་གཉན་པོར་གྱུར་པས་ན་བྱི་ལ་ཞེས་
བྱེད་ལས་ཀྱི་ཆ་ནས་བཏགས་སོ། །
ཞུམ་བུ་ནི། ཞུམ་པར་འགྲོ་བའི་ཆ་ནས་བཏགས་སོ། །
མ་ཧེ་དང་ས་ཉལ་ནི། མ་ཧེ་ཞེས་པ་ལེགས་སྦྱར་སྐད་དེ། དེ་
རྟག་ཏུ་ས་དང་འདམ་པའི་དཀྱིལ་དུ་ཉལ་བས་ན་ས་ཉལ་ཞེས་་་་་་་་་
བཏགས་སོ། །
མིག་དམར་ནི། འདིའི་མིག་རྩ་དམར་བའི་ཁྱད་ཆོས་ཀྱིས་མིག་
དམར་ཞེས་བརྗོད་དོ། །
ཁྱུ་མཆོག་ནི། རིགས་མཐུན་ཁྱུ་བའི་ནང་ནས་མཆོག་ཏུ་གྱུར་
པས་ན་ཁྱུ་མཆོག་ཅེས་སོ། །
ཁྲི་གཉན་ནི། སྤྱིར་རི་དྭགས་མང་ཆེ་བ་ས་བབ་མཐོ་སའམ་
བཙན་ས་བཟུང་ནས་སྡོད་པས་ན་ཁྲི་གཉན་ཞེས་བཏགས་སོ། །
ས་ལུས་ནི། རི་དྭགས་མང་ཤོས་ཀྱི་སྤུ་ཁ་སའི་མདོག་ཁམས་
119



འཛིན་པས་ན་ས་ལུས་ཞེས་ཁ་དོག་གི་སྒོ་ནས་བཏགས་སོ། །
རླུང་གི་སྲོག་ནི། རླུང་ལ་བརྟེན་ནས་དྲི་སྣོམ་བཞིན་རང་འཚོ་
ཞིང་རང་སྲུང་བར་ནུས་པས་ན་རླུང་གི་སྲོག་ཅེས་ཁྱད་ཆོས་ཀྱི་ཆ་ནས་་
བརྗོད་དོ། །
འཕྲོག་བྱེད་ནི། རི་དྭགས་ལས་སྨན་སོགས་རིན་ཆེན་སྣ་ཚོགས་
བྱུང་བ་ལས་སྐྱེ་བོ་དག་གི་ཡིད་ཀྱི་གཏན་པ་དབང་མེད་དུ་འཕྲོག་པར་་་
བྱེད་པས་སྐབས་འདིར་འཕྲོག་བྱེད་ཅེས་པ་རི་དྭགས་སྤྱི་ཡི་མིང་ངོ༌། །
བསེ་ནི། བསེ་རུ་ཞེས་པའི་ཚིག་བསྡུས་ནས་བསེ་ཞེས་བརྗོད་དོ། །
དེ་ཡང་ངག་རྒྱུན་དུ་བསེ་རུ་རྭ་གཅིག་ཟེར་མོད། དག་ཡིག་གསར་
བསྒྲིགས་སོགས་སུ་ནུ་མ་ནུ་བའི་སྲོག་ཆགས་སུག་བཞིའི་རིགས་ཤིག་སྟེ།
དབྱིབས་ཕལ་ཆེར་བ་ལང་དང་ཆ་འདྲ་བ། ལུས་ན་ཧ་ལམ་སྤུ་གཅིག་
ཀྱང་མེད་ཅིང་། གཉེར་མ་མང་བ། སྣ་མགོར་རྭ་སྐྱེས་ཡོད་པ་ཞིག་ཡིན།
རྒྱ་གར་ན་ཡོད་པ་ལ་ར་གཅིག་མ་གཏོགས་མེད་པ་དང་། ཨ་ཧྥེ་རི་ཀའི་
གླིང་ན་ཡོད་པ་ལ་རྭ་གཉིས་ཡོད། ཅེས་སོགས་སོ། །
རྭ་གཅིག་ནི། འདི་ཉིད་གཞན་དང་མི་འདྲ་བར་རྭ་གཅིག་ལས་
མེད་པས་ནའོ། །
གཅིག་པུར་གནས་ནི། རང་གི་རིགས་མཐུན་ཁྱུ་ཚོགས་དང་མི་
འགྲོགས་པར་ཁེར་འདུག་གམ་གཅིག་པུར་གནས་པའི་དོན་གྱིས་་་་་་་་
བཏགས་སོ། །
120



-
-
--
-
，ELEE
བསེ་རུ་ནི། རི་དྭགས་བྱེ་བྲག་པ་རྭ་གཅིག་ཁོ་ན་ལྡན་པ་ཞིག་སྟེ།
བོད་ཀྱི་ཁེད་སོགས་ཀྱི་ནང་དུ་ཐེབས་ཡོད་པའི་ཨ་གཅིག་གཅིག་པ་་་་་་
བསེ་རུ་རྭ་གཅིག་ཅེས་པ་དེ་ལ་ཟེར་རོ། །
ཡལ་གའི་རི་དྭགས་ནི། ཤིང་སྡོང་པོའི་ཡལ་ག་ལ་འཁྲི་ཞིང་
འཚོ་སྡོད་བྱས་པས་ན་ཡལ་གའི་རི་དྭགས་ཞེས་བརྗོད་དོ། །
གཉེར་མའི་གདོང་ནི། འདིའི་ངོ་གདོང་གཉེར་མས་ཁེངས་པས་
ན་གཉེར་མའི་གདོང་ཞེས་ཁྱད་ཆོས་ཀྱི་སྒོ་ནས་བཏགས་སོ། །
འཕར་འགྲོ་ནི། འདིའི་འགྲོ་ཚུལ་འཕར་ཞིང་མཆོང་ལྡིང་བྱེད་
པས་ན་འཕར་འགྲོ་ཞེས་འགྲོ་སྟངས་ཀྱི་སྒོ་ནས་བཏགས་སོ། །
ས་ཡི་མཇུག་མ་ནི། གཅན་གཟན་ས་ཡི་མཇུག་མ་དང་འདྲ་ལ།
ཡང་ན་འདིའི་མཇུག་མ་ས་ལ་དྲུད་ནས་འགྲོ་བའི་ཆ་ནས་ས་འགྲོ་ཞེས་་
བཏགས་པ་སྤྲེའུ་མིང་ངོ་། །
རྐུན་པོ་ནི། བྱི་བས་མ་བྱིན་པ་བརྐུས་པའི་ཟས་ཀྱིས་འཚོ་བས་
རྐུན་པོ་ཞེས་བཏགས་སོ། །
རྐོ་བྱེད་ནི། ས་རྐོ་བའི་ནུས་པ་དང་ལྡན་པའམ་ས་རྐོ་མཁན་གྱི་
བྱེད་པོ་བཅས་ཡིན་པས་དེ་སྐད་ཅེས་བཏགས་སོ། །
གཤིན་རྗེའི་བུ་ནི། འདི་འཆི་བདག་གཤིན་རྗེའི་བུ་ཡིན་པར་
བཤད་དོ། །
གྲོག་མ་ནི། སྲོག་ཆགས་གྲོག་མ་མིག་མེད་ཀྱང་། །མིག་ལྡན་
121



གཞན་ལས་ལྷག་པར་མགྱོགས། །ཞེས་པའི་འབུ་སྲིན་ཆུང་ཆུང་དེའོ། །
བལ་ལྡན་ནི། ལྡོམ་འབུའི་ལྟོ་བར་བལ་གྱི་སྐུད་པ་འདྲ་བས་
ཁེངས་པས་བལ་ལྡན་ཞེས་བཏགས་སོ། །
ཐགས་མཁན་ནི། སྡོམ་ཐག་གང་སར་ཐགས་ནས་འདྲེན་པར་
བྱེད་པས་ཐགས་མཁན་ཞེས་བཏགས་སོ། །
སྡོམ་ནི། འདིའི་ལྟོ་བ་ལས་འདྲེན་པའི་སྐུད་པའམ་ཐག་པས་འབུ་
སྲིན་གཞན་དག་གི་རྐང་ལག་བསྡམས་ནས་གསོད་པར་ནུས་པས་འབུ་་
སྡོམ་མམ་སྡོམ་འབུ་ཞེས་ཟེར་རོ། །
མར་གྱིས་ཉམས་བྱེད་ནི། འདིའི་ལུས་ལ་མར་སོགས་ཀྱི་སྣུམ་
བྱུག་པའམ་རེག་པར་གྱུར་ན་སྟོབས་ཤུགས་ཉམས་པས་མར་གྱིས་་་་་
ཉམས་བྱེད་ཅེས་བརྗོད་དོ། །
སྡིག་རཱ་ནི། ལུས་མི་སྡུག་ཅིང་མགོ་ལ་རྭ་དང་ལྡན་པས་ན་སྡིག་
རྭ་ཞེས་སོ། །
སྒོང་སྐྱེས་ནི། སྐྱེ་གནས་བཞི་ཡི་ཡ་གྱལ་ལོས་སྒོང་སྐྱེས་ཏེ། སྒོ་ང་
ལས་སྐྱེས་པའམ་བྱུང་བའི་ཆ་ནས་བཏགས་སོ། །
ཚངས་སྐྱེས་ནི། སྔོན་བསྐལ་པ་ཆགས་པའི་སྐབས་སུ་ཚངས་པ་
གསེར་གྱི་སྒོ་ང་ལས་བྱུང་བར་འདྲ་བ་རྒྱུ་མཚན་གྱིས་ཚངས་སྐྱེས་ཞེས་་་
བཏགས་སོ། །
གཉིས་སྐྱེས་ནི། དང་ཐོག་མངལ་ལས་སྒོ་ངར་སྐྱེས་པོ་དང་སྒོ་ང་
122



ནས་བྱ་རུ་སྐྱེ་དགོས་པའི་ཆ་ནས་བཏགས་སོ།
ཡན་ལག་དྲུག་པ་ནི། འདིར་རྐང་ལག་གཉིས་དང་གཤོག་པ་
གཉིས་མགོ་བོ་དང་མཇུག་སྒྲོ་བཅས་དྲུག་དང་ལྡན་པས་ཡན་ལག་དྲུག་
པ་ཞེས་བཏགས་སོ། །
ནམ་མཁའི་རྟ་ནི། ནམ་མཁའ་ནས་འཕུར་ཞིང་མགྱོགས་པ་རྟ་
དང་འདྲ་བས་ན་ནམ་མཁའི་རྟ་ཞེས་བརྗོད་དོ། །
མཁའ་འགྲོ་ནི། ནམ་མཁའ་ནས་འཕུར་ཞིང་འགྲོ་བས་ན་མཁའ་
འགྲོ་ཞེས་བཏགས་སོ། །
འདབ་ཆགས་ནི། བྱ་རིགས་སྤྱི་ལ་འདབ་གཤོག་ལྡན་པས་འདབ་
ཆགས་ཞེས་རྗེས་གྲུབ་ཀྱི་མིང་ངོ་། །
མིག་མཛེས་དང་དབྱངས་སྙན་ནི། སྐྱེ་བོ་ཀུན་གྱི་མིག་ལམ་དུ་
ལུས་མཛེས་ཤིང་རྣ་བར་གསུངས་དབྱངས་སྙན་པས་ན་མིག་མཛེས་་་་་
སམ་དབྱངས་སྙན་ཞེས་བཏགས་སོ། །
གཞན་གྱིས་གསོས་ནི། (བྱ་ཁྲིམས་ལས་)བྱ་རོག་གིས་ཤིང་
ཏོག་ཨ་མྲའི་འབྲས་བུ་སོགས་ཀྱིས་ཁུ་བྱུག་གསོས་པར་གྲགས་པས་་་་་་
གཞན་གྱིས་གསོས་ཞེས་བཏགས་སོ། །
དཔྱིད་ཀྱི་ཕོ་ཉ་ནི། དུས་བཞིའི་དཔྱིད་ཀར་འབྱོར་ནས་གསུང་
སྙན་སྒྲོག་པ་དེས་དཔྱིད་ཀ་སླེབས་སོ་ཞེས་བརྡ་བཏང་བའི་བང་ཆེན་་་་་
དང་མཚུངས་པས་དཔྱིད་ཀྱི་ཕོ་ཉ་ཞེས་བཏགས་སོ། །
123



ཁུ་བྱུག་ནི། དམངས་ཁྲོད་དུ་བྱ་ཁུ་བྱུག་རས་ལཱ་སྔོ་སྐྱ་ཅན་ཞེས་
པར་གོ་སླའོ། །
སྤྲིན་སྒེག་ནི། སྤྲིན་འཁྲིགས་པ་ལ་ཕྱོགས་ནས་མཛེས་པའི་སྒེག་
ཉམས་སྟོན་ཞིང་དགའ་བའི་གར་སྟབས་བྱེད་པས་ན་སྤྲིན་སྒེག་ཅེས་་་
བཏགས་སོ། །
མགྲིན་སྔོན་ནི། འདིའི་མགྲིན་པའི་ཁ་དོག་སྔོན་པོ་ཡིན་པས་
མགྲིན་སྔོན་ཞེས་བརྗོད་དོ། །
འདབ་བརྒྱ་པ་ནི། རྨ་བྱའི་མཇུག་སྒོར་མེ་ཏོག་གི་འདབ་མ་དང་
འདྲ་བ་མང་པོ་རྒྱས་པས་ན་འདབ་བརྒྱ་པ་ཞེས་ཟེར།
མདོངས་མཐའ་ནི། རྨ་བྱའི་སྒྲོའི་རྩེ་མོར་མིག་འབྲས་ཀྱི་
དབྱིབས་འདྲ་བའི་རི་མོ་མདོག་ཅན་ལྡན་པས་མདོངས་མཐའ་ཞེས་་་་
བརྗོད་དོ། །
གཙུག་ལྡན་ནི། རྨ་བྱའི་སྤྱི་བོར་སྒྲོ་རྩེ་གསུམ་གྱི་གཙུག་ཕུད་དང་
ལྡན་པས་གཙུག་ལྡན་ཞེས་བཏགས་སོ། །
སྤྲིན་ལ་དགའ་དང་འབྲུག་སྒྲའི་མངལ་འཛིན་ནི། སྤྲིན་
འཁྲིགས་པ་ལ་བརྟེན་ནས་འབྲུག་སྐད་ལྡིར་བ་དང་། འབྲུག་སྒྲ་ཐོས་པ་
དང་ཡིད་དགའ་བས་ཆགས་པ་བསྐྱེད་ནས་སྒྲོ་གུར་ཕུབ་སྟེ་གར་བྱེད་་་
ཅིང་འདོད་དབང་ཤུགས་དྲག་གིས་མངལ་འཛིན་པར་བཤད་དོ། །
རྨ་བྱ་ནི། འདོད་རྒྱལ་གྱི་མིང་ངོ་། །
i24



འཐོར་བྱེད་ནི། ནེ་ཙོ་འགྲོ་བའི་སྐབས་ཕན་ཚུན་ཁ་འཐོར་ནས་
འགྲོ་བས་འཐོར་བྱེད་ཅེས་བཏགས་སོ། །
ཡིད་གཞུང་ནི། སེམས་དྲང་ཞིང་ཡིད་གཞུང་བཟང་བས་ཡིད་
གཞུང་ཞེས་ཟེར་རོ། །
ལྕེ་གཉིས་པ་ནི། འདིས་བྱ་སྐད་དང་མི་སྐད་གཉིས་ཀ་སྨྲ་བས་ལྕེ་
གཉིས་པ་ཞེས་བརྗོད་དོ། །
འཇམ་ལྗང་ནི། ལུས་འཇམ་ཞིང་ཁ་དོག་ལྗང་ཁུ་ཡིན་པས་ན་
འཇམ་ལྗང་ཞེས་བཏགས་སོ། །
ཚིག་འཇམ་ནི། ནེ་ཙོའི་སྐད་སྙན་ལ་ཚིག་འཇམ་པོ་ཡིན་པས་
ཚིག་འཇམ་ཞེས་བཏགས་སོ། །
ནེ་ཙོ་ནི། མི་སྐད་སྨྲ་ཤེས་པའི་བྱ་སྟེ། འདིའི་སྤུ་མདོག་ལྗང་ལ་
མཆུ་དམར་ཞིང་གུག་པ། མགྲིན་པའི་སྤུ་ལ་མདངས་ལྗང་སྨུག་འཚེར་
བའི་བྱ་ཞིག ད་ལྟ་ཨ་མེ་རི་ཀའི་གླིང་ནས་ཁྱེར་ཡོང་བའི་ནེ་ཙོ་དཀར་
པོའང་ཡོད། ཅེས་སོ། །
རིང་འཕུར་ནི། གཤོག་རྩལ་ཤིན་ཏུ་ཆེ་ལ་ལེ་དབར་ཁྲི་ཕྲག་ཡུད་
ཀྱིས་གཅོད་ལ་རྒྱང་རིང་འཕུར་ནུས་པས་རིང་འཕུར་ཞེས་བརྗོད་དོ། །
རླུང་སྐྱོད་ནི། རླུང་གི་སྤུ་གྲི་ཡང་བརྒལ་ནས་ཆེས་མཐོ་བར་
འཕུར་ནུས་པས་རླུང་སྐྱོད་ཅེས་བརྗོད་དོ། །
བྱ་རྒོད་ནི། ཐང་དཀར་རྒོད་པོ་ཞེས་ཀྱང་ཟེར་རོ། །
125



མཇུག་ནག་ནི། འདིའི་མཇུག་མ་ནག་པོ་སྟེ་མིག་སྨན་མཇུག་
མའང་བརྗོད་དོ། །
མགྲིན་རིང་ནི། མགྲིན་པ་རིང་བའི་ཁྱད་ཆོས་ཀྱི་ཆ་ནས་མཇུག་
ནག་མགྲིན་རིང་ཞེས་བཏགས་སོ། །
ཁྲུང་ཁྲུང་ནི། སྐད་སྒྲའི་ཁྱད་ཆོས་ཀྱི་ཆ་ནས་བཏགས་སོ། །
ལུས་དཀར་ནི། སྤྱིར་ངང་པའི་རིགས་ལ་མདོག་དཀར་པོ་མང་
ཤོས་ཡིན་པས་ལུས་དཀར་ཞེས་བརྗོད་དོ། །
གྲོང་འཇོམས་ནི། མིང་གཅིག་དོན་དུ་མར་འཇུག་པ་སྟེ། ཁྱབ་
འཇུག་དང་བརྒྱ་བྱིན། ངང་པ་བཅས་འཇུག་ཀྱང་། འདིར་ངང་པ་ནི་
གྲོང་པའི་སྟེང་ནས་འཕུར་ལྡིང་བྱེད་པས་དེ་ལྟར་བརྗོད་དོ། །
འཁོར་ལོའི་ལག་དང་དྲ་བའི་རྐང་ལྡན་ནི། འདིའི་རྐང་
པའམ་ལག་པ་གཉིས་ནི་འཁོར་ལོའི་རྩིབས་དང་འདྲ་ལ་དྲ་བའི་་་་་་་་
དབྱིབས་ལྟར་འབྲེལ་བའི་ཆ་ནས་འཁོར་ལོའི་ལག་དང་དྲ་བའི་རྐང་་་་་
ལྡན་ཞེས་བཏགས་སོ། །
ངང་པ་ནི། ཁ་དོག་གི་སྒོ་ནས་བཏགས་སོ། །
གཉིས་གཉིས་སྤྱོད་དང་མཚན་མོ་བྲལ་ནི། འདི་བྱ་གཞན་
དང་མི་འདྲ་བར་ཉིན་མོར་བཟའ་ཚང་གཉིས་གཉིས་ཆར་འགྲོགས་པ་་
དང་། མཚན་མོར་སོ་སོར་གྱེས་ནས་སྡོད་པར་བཤད་པས་གཉིས་
གཉིས་སྤྱོད་དང་མཚན་མོ་བྲལ་ཞེས་བརྗོད་དོ། །
126



འདབ་ལྡན་ནི། འདབ་གཤོག་དང་ལྡན་པས་འདབ་ལྡན་ཞེས་
བརྗོད་དོ།།
གསེར་ལྡན་ནི། ངག་རྒྱུན་དུ་ངུར་པ་སེར་པོ་གསེར་གོས་ཅན་
ཞེས་མིག་གི་ལམ་དུ་སེར་ལམ་མེར་མཛེས་པས་ན་གསེར་ལྡན་ཞེས་་་་་
བཏགས་སོ། །
དུར་པ་ནི། སྐད་སྒྲའི་ཁྱད་ཆོས་ཀྱི་ཆ་ནས་བཏགས་སོ། །
གངས་བྲལ་མཛའ་མོ་ནི། འདི་གངས་སྦལ་གྱི་མཛའ་མཐུན་
གྲོགས་མོ་ཡིན་པ་བཤད་པས་དེ་སྐད་ཅེས་བཏགས་སོ། །
ཀ་དམ་པ་ནི། སཾ་སྐྲྀ་ཏའི་སྐད་དེ་བོད་དུ་ཆུ་སྐྱར་རམ་ཆུ་བྱ་ཟེར་
ལ། དེ་ནམ་རྒྱུན་ཆུ་ངོས་སུ་འཁོར་ཞིང་ལྡིང་བས་ན་ཆུ་སྐུར་ཞེས་
བཏགས་སོ། །
རིག་སྙན་ནི། ཕུག་རོན་གྱིས་ངག་དིག་པ་སྟེ་གསལ་ལ་མི་གསལ་
བའི་སྒྲ་སྙན་མོར་སྒྲོགས་པས་ན་དིག་སྙན་ཞེས་བཏགས་སོ། །
རྡོ་ཡི་ཟས་ཅན་ནི། འདིའི་ཁ་ཟས་རྡོ་ཟ་བར་བཤད་པས་རྡོ་ཡི་
ཟས་ཅན་ཞེས་བརྗོད་དོ། །
ནོར་བུའི་མགྲིན་པ་ནི། འདིར་སྙན་གཞུང་སོགས་སུ་མགྲིན་
པའི་ནང་ནས་སྙན་སྒྲོག་ཅིང་ཞེས་དང་། ལྷག་པར་དུ་མདངས་ལེགས་
ཡིད་དབང་གི་མཛེས་ཆོས་མངོན་པས་ནོར་བུའི་མགྲིན་པ་ཞེས་་་་་་་་
བཏགས་སོ། །
ia



ཟངས་ཟེ་ཅན་ནི། འདིའི་ཟེ་བའི་ཆའི་སྤུ་མདོག་ཟངས་ལས་
གྲུབ་པ་ལྟར་དམར་ཤས་ལྡན་པས་བཏགས་སོ། །
ཕུག་རོན་ནི། འདི་ལ་རི་བྱ་དང་ཡུལ་བྱ་རིགས་གཉིས་དང་།
ནང་གསེས་སུ་ཡང་རིགས་མང་པོ་ཡོད་ལ་དུས་རྒྱུན་ཁྱུ་བྱས་ནས་འཚོ་་་
གནས་སུ་སྡོད་པ་ཞིག་གོ། །
མཚན་མོ་རིག་པ་ནི། འདིས་མཚན་མོ་གསལ་བའམ་དུས་ཚོད་
གསལ་པོར་འབྱེད་པས་མཚན་མོ་རིག་པ་ཞེས་བརྗོད་དོ། །
ཁྱིམ་བྱ་ནི། ཁྱིམ་ལ་བརྟེན་ནས་འཚོ་བར་བྱེད་པའི་བྱ་ཡིན་པས་
ཁྱིམ་བྱ་སྟེ་ཡུལ་ལ་ལ་དེ་བོའང་བརྗོད་དོ། །
སྣ་རིང་ནི། སྣ་རིང་བའི་ཆ་ནས་དེ་ལྟར་བཏགས་སོ། །
མཚན་སྤྱོད་ནི། འདིའི་མཚན་མོ་མཐོང་ཞིང་འཚོ་བ་སོགས་
མཚན་མོར་སྤྱོད་པས་མཚན་སྤྱོད་ཅེས་བཏགས་སོ། །
བྱ་རོག་དགྲ་ནི། འདིས་མཚན་མོར་བྱ་རོག་ལ་གནོད་བྱེད་པ་
དང་བྱ་རོག་གི་ཀྱང་ཉིན་མོར་ཁོ་ལ་གནོད་བྱེད་པས་ཕན་ཚུན་དགྲ་་་་་
ཟླར་གྱུར་པས་བྱ་རོག་དགྲ་སྟེ། ས་པཎ་ལེགས་བཤད་དུའང་འདི་
གཉིས་བསྐལ་པའི་བར་དུ་འགྲས་( ཞེ་འགྲས་)ཞེས་གསུངས་སོ། །
ཉིན་མོ་ལོང་བ་ནི། འདིས་ཉིན་མོར་ཅི་ཡང་མི་མཐོང་མི་གསལ་
བར་མིག་ལོང་བ་ལྟར་གྱུར་པས་དེ་སྐད་ཅེས་བཏགས་སོ། །
འུག་པ་ནི། འུག་ཅེས་སྒྲ་སྐད་བཏང་བའམ་འབྱིན་པའི་ཚུལ་གྱིས་
128



བཏགས་སོ། །
འགལ་འདུའི་རྫུན་ཅན་ནི། འདིས་འགལ་བ་ཅན་གྱི་སྒྲ་སྐད་
འབྱིན་པ་སྟེ་སྲོག་ཆགས་གཞན་གྱི་སྒྲ་སྐད་ལྟར་འབྱིན་པས་སོ། །
འབྱུང་པོའི་བྱ་ནི། འདི་ལྷ་དབང་ཕྱུག་གི་འཁོར་གཏོགས་
འབྱུང་པོ་རྣམས་ཀྱི་བྱ་ཡིན་པར་བཤད་ལ། ད་དུང་བྱ་རིགས་དག་ལས་
ལྡོག་སྟེ་སྲིན་པོ་ལྟར་མཚོན་མོར་རྒྱུ་ཞིང་སྤྱོད་པས་ནའོ། །
གད་མོའི་དབྱངས་ལྡན་ནི། གད་མོ་དགོད་པ་ལྟ་བུའི་སྒྲ་སྐད་
ཀྱང་འབྱིན་པ་ནི་དོན་དངོས་ཐོག་ལྟས་ངན་པའི་རྟགས་སྟོན་པ་ཡིན་་་་
པས་སོ། །
སྲིན་བྱ་ནི། གཞན་ལ་ལྟས་ངན་སྒྲོགས་པ་སྲིན་པོ་དང་འདྲ་བའི་
བྱ་ཡིན་པས་དེ་སྐད་བཏགས་སོ། །
འཁྲིག་སྦེད་ནི། འདིས་འཁྲིག་པ་ཤིན་ཏུ་གསང་བའི་ཚུལ་གྱིས་
སྤྱོད་པས་འཁྲིག་སྦེད་ཅེས་བཏགས་སོ། །
གཞན་གསོ་ནི། འདིས་ཁུ་བྱུག་གསོ་བར་སྒྲོགས་པས་ན་གཞན་
གསོ་ཞེས་བཏགས་སོ། །
མདོག་གཅིག་པ་ནི། སྤུའི་ཁ་དོག་ནག་རྐྱང་ཁོ་ན་ཡིན་པས་
མདོག་གཅིག་པ་ཞེས་ཟེར་རོ། །
ཁུ་ཏ་ནི། ཕོ་རོག་ལས་ཆུང་བའི་བྱ་ནག་ལ་ཅུང་སེར་ཞད་ཅན་
ཞིག་སྟེ། གླིང་སྒྲུང་ནང་གི་ཧོར་གུར་དཀར་རྒྱལ་པོའི་བླ་བྱ་ཁྭ་ཏ་ནག་
129



ཙོག་ཟེར་བ་བཞིན་ནོ། །
ཐོས་སྒྲོགས་ནི། ཀུན་གྱིས་ཐོས་པའི་སྐད་སྒྲ་ཤུགས་དྲག་སྒྲོགས་
པས་ན་ཐོས་སྒྲོགས་ཞེས་བཏགས་སོ། །
བྱ་རོག་ནི། འདིའི་སྤུ་མདོག་ནག་རྐྱང་ཡིན་པའི་ཆ་ནས་ཟོག་
ལྟར་རོག་པོ་ཞེས་མ་བརྗོད་པར་བྱ་རོག་ཅེས་བཏགས་སོ། །
འོལ་བ་ནི། འོལ་བའམ་ཨ་མྱེ་འོལ་ལེ་སྟེ་དེའི་སྤུ་མདོག་གི་སྒོ་
ནས་བཏགས་སོ། །ཙིལླ་དང་ནེ་ལེའང་དེའི་མིང་གི་རྣམ་གྲངས་སོ། །
ཀ་ལནྟ་ཀ་ནི། རྒྱུ་སྐད་དེ་བོད་སྐད་དུ་བྱེའུ་མཆིལ་པ་ཟེར་ལ།
དེར་རྒྱུ་མཆིལ་མགོ་དམར་དང་བོད་མཆིལ་ནས་ཟན་གཉིས་སུ་དབྱེའོ།
པགས་བྱེའུ་ནི། འདིའི་ལུས་ལ་སྤུ་མེད་པས་སྐྱི་པགས་ཁོ་ནར་
སྣང་ཕྱིར་པགས་བྱེའུ་ཞེས་བཏགས་སོ། །
མཚན་རྒྱུ་ནི། མཚན་མོར་རྒྱུ་ཞིང་འགུལ་སྐྱོད་བྱེད་པའི་བྱེའུ་
རིགས་ཡིན་པས་མཚན་རྒྱུ་སྟེ་ངག་རྒྱུན་དུ་ཕ་ཝང་སྐྱི་ལེབ་ཟེར་རོ། །
ཅོ་ཀ་ནི། གཟུགས་ཕུང་ཧ་ཅང་ཆུང་ཞིང་སྐད་སྙན་འགྱུར་ལྡན་
པའི་བྱེའུ་སྟེ་ཆ་ག་དང་ཕྱེ་ལེབ་ཀྱང་འདིའི་མིང་གི་རྣམ་གྲངས་སོ། །
རྐང་དྲུག་ནི། འདིར་ཡན་ལག་དྲུག་དང་ལྡན་པས་ན་རྐང་དྲུག་
ཅེས་བཏགས་སོ། །
བུང་བ་ནི། སྦྲང་བུ་ལ་ཁ་སྐད་དུ་བུང་བ་ཞེས་བཏགས་སོ། །
བླ་མ་ར་ནི། ལེགས་སྦྱར་སྐད་དེ་བོད་སྐད་དུ་འཁོར་སྒྲོག་གམ་
130



འཁོར་འགྲོ་ཞེས་ཟེར་རོ། །
ར་ཡིག་གཉིས་པ་ནི། གོང་གི་བླ་མ་ར་ཞེས་པའི་སྦྲའི་ར་
བཏགས་དང་མིང་མཐའི་ར་ཡིག་གཉིས་འདུས་པའི་ཆ་ནས་ར་ཡིག་་་་
གཉིས་པ་ཞེས་བརྗོད་དོ། །
མེ་ཏོག་འཐུང་ནི། འདིས་མེ་ཏོག་གི་བཅུད་འཐུངས་པས་ན་མེ་
ཏོག་འཐུང་ཞེས་བཏགས་སོ། ། །
སྦྲང་རྩིའི་བརྟུལ་ཞུགས་ནི། འདིས་སྦྲང་རྩི་ལེན་པའི་དོན་ཁོ་
ནར་དམིགས་ནས་སེམས་གཞན་གང་ལའང་མ་ཤོར་མ་ཕྱོགས་པར་་་༌་
ཞུགས་པས་ན་སྦྲང་རྩིའི་བརྟུལ་ཞུགས་ཞེས་བརྗོད་དོ། །དེ་ཡང་
བརྟུལ་ཞུགས་ནི་གཡེང་བྱའི་སེམས་བརྟུལ་ནས་དམིགས་བྱར་ཞུགས་་་་
པའོ། །)
གེ་སར་སྤྱོད་ནི། མེ་ཏོག་གི་གེ་སར་ཏེ་ལྟེ་བའི་བཅུད་ལ་ལོངས་
སུ་སྤྱོད་པས་ན་གེ་སར་སྤྱོད་ཅེས་བཏགས་སོ། །
འཁོར་འགྲོ་དང་བཅུད་འཛིན་ནི། བར་སྣང་ནས་འཕུར་སྐྱོད་
བྱས་ཏེ་ལྡིང་བསྐོར་བྱེད་པ་དང་མེ་ཏོག་གི་བཅུད་འཛིན་པའི་བྱེད་་་་་་
ལས་ཀྱི་ཆ་ནས་འཁོར་འགྲོ་དང་བཅུད་འཛིན་ཞེས་བཏགས་སོ། །
སྦྲང་མ་ནི། སྦྲང་རྩི་སྐྱེ་བའི་མ་ལྟ་བུར་གྱུར་པས་ན་སྦྲང་མ་ཞེས་
བཏགས་སོ། །
སྒྲུབས་དང་ཤུབས་དང་མཛོད་རྣམས་ནི། སྒོ་ངའི་མིང་གི་
131-



རྣམ་གྲངས་ཏེ་གོ་སླའོ། །
འགེབས་བྱེད་དང་འདེགས་བྱེད་གཉིས་ནི། གཤོག་པས་ལུས་
འགེབས་པ་དང་བར་སྣང་དུ་འདེགས་པར་བྱེད་པའི་བྱེད་ལས་ཀྱི་ཆ་་་
ནས་དེ་ལྟར་བཏགས་སོ། །
འདབ་གཤོག་ནི། འདོད་རྒྱལ་གྱི་མིང་སྟེ་གཤོག་པར་ཟེར།
མངོན་བརྗོད་ཀྱི་བསྟན་བཅོས་རྒྱ་མཚོའི་ཆུ་ཐིགས་ལས་གཉིས་པའི་་་་་
སྐབས་ཏེ་རི་དྭགས་དང་བྱ་ལ་སོགས་པའི་རབ་བྱེད་པ་བཤད་ཟིན་ཏོ། །
གསུམ་པ། མི་ལ་སོགས་པའི་རབ་ཏུ་བྱེད་པ་ནི།
གང་ཟག་ནི། སྤྱིར་བླང་དོར་གྱི་གནས་ཤེས་པའི་ཆ་ནས་གང་
ཟག་སྟེ་གདགས་གཞི་ཕུང་པོ་ལྔའམ་གཞི་གང་རུང་ལ་བརྟེན་ནས་་་་་
བཏགས་པའི་མིའམ་སྐྱེས་བུ། སེམས་ཅན་གང་དེའི་རྒྱུད་ལ་སྐྱོན་ཡོན་
གཉིས་ཀ་གང་བ་དང་རེ་ཞིག་ཟག་པ་སྟེ་འཛིན་པར་འགྱུར་བའི་མིང་་་
ངོ་། །བདག་དང་ང་དང་སྐྱེས་བུ་གང་ཟག་རྣམས་དོན་གཅིག་མིང་གི་
རྣམ་གྲངས་སོ། །
ཤེད་བུ་ནི། གང་ཟག་སྤྱི་དང་བྱེ་བྲག་ཏུ་མིའི་རིགས་འདི་ཉིད་
ཐོག་མར་སྲོལ་གཏོད་པའི་མི་ལ་བློ་སྒོ་འབྱེད་པར་བྱེད་པའི་ཡོན་ཏན་་་་
ནམ་ནུས་སྟོབས་ལྡན་པས་ན་དེ་ལྟར་བཏགས་སོ། །
མ་ནུའི་བུ་ནི། མ་ཡི་ནུ་མས་འཚོ་བས་ན་མ་ནུའི་བུ་ཞེས་རྒྱུ་ལས་
འབྲས་བུ་བསྐྱེད་པའི་ཆ་ནས་བཏགས་སོ། །
132



རྐང་གཉིས་ནི། རྐང་པ་གཉིས་ལ་བརྟེན་ནས་འགྲོ་བའི་ཁྱད་
ཆོས་ཀྱིས་རྐང་གཉིས་ཞེས་བཏགས་སོ། །
ཤེས་ལྡན་ནི། སེམས་ལྡན་གཞན་ལས་ཤེས་རབ་ཆེ་ཞིང་བློ་གྲོས་
དང་ལྡན་པའི་ཆ་ནས་བཏགས་སོ། །
མི་ནི། སྨྲ་ཤེས་དོན་གོ་བའི་རིགས་སུ་གནས་པར་འདོད་རྒྱལ་
གྱིས་དེ་ལྟར་བཏགས་སོ། །
སྐྱེ་རྒྱལ་ནི། ལུས་རྟེན་གྱི་ཁྱད་པར་འཕགས་པས་ན་སྐྱེ་རྒྱལ་ཞེས་
ཡོན་ཏན་གྱི་སྒོ་ནས་བཏགས་སོ། །
ལྔ་སྐྱེས་ནི། ས་ཆུ་མེ་རླུང་ནམ་མཁའ་སྟེ་འབྱུང་བ་ལྔ་པོས་རྐྱེན་
བྱས་ནས་གྲུབ་པས་ན་ལྔ་སྐྱེས་ཞེས་བཏགས་སོ། །
བགྲོད་བྱེད་ནི། འདིར་མིའི་སྐྱེ་གནས་ཀྱི་སྒོ་ནས་བགྲོད་བྱ་
བགྲོད་བྱེད་གཉིས་སུ་དབྱེ་བའི་བགྲོད་བྱེད་དེ་བྱེད་པོས་ཆ་ནས་དེ་་་་་
ལྟར་བཏགས་སོ། །
ཁུ་བའི་བདག་ཉིད་ནི། ཁམས་དཀར་པོའི་བདག་ཉིད་དམ་
བདག་པོ་ཡིན་པའི་ཆ་ནས་ཁུ་བའི་བདག་ཉིད་ཅེས་བཏགས་སོ། །
སྐྱེས་པ་ནི། ཕོའམ་བུ་ལ་སྐྱེས་པ་ཞེས་བཏགས་སོ། །
སྐྱེ་དམན་ནི། ལུས་རྟེན་གྱི་ཁྱད་པར་གཅིག་ཤོས་ལས་དམན་པ་
སྟེ་ཞན་པའི་ཆ་ནས་སྐྱེས་དམན་ཞེས་བཏགས་སོ། །
སྟོབས་མེད་ནི། སྐྱེས་པ་ལས་སྟོབས་ཤུགས་ཞན་པའི་ཆ་ནས་
133



སྟོབས་མེད་ཅེས་བཏགས་སོ། །
འཆིང་བྱེད་མ་ནི། གཞན་ལ་འདོད་པས་འཆིང་བར་བྱེད་པས་
ན་འཆིང་བྱེད་མ་ཞེས་བརྗོད་དོ། །
གཡོན་མ་ནི། བུད་མེད་རྣམས་གཡོ་སྒྱུ་ཆེན་པོ་ཡོད་པའི་ཆ་ནས་
གཡོན་མ་ཞེས་བཏགས་སོ། །
བགྲོད་བྱ་ནི། གོང་དུ་བཤད་པའི་བགྲོད་བྱ་བགྲོད་བྱེད་གཉིས་
སུ་དབྱེ་བའི་བགྲོད་བྱ་ཡུལ་དེ་ཡིན་པས་ན་དེ་ལྟར་བཏགས་སོ། །
བུད་མེད་ནི། དེའི་མཚན་མ་ཕྱིར་བུད་མེད་པའམ་མི་མངོན་
པས་ན་བུད་མེད་ཅེས་བཏགས་སོ། །
ཡན་ལག་མཆོག་མ་ནི། བུད་མེད་གཞན་ལས་ཡན་ལག་ཐམས་
ཅད་གཉེན་ལྕུག་ལྡན་ཞིང་དྲང་པ་མཛེས་པའི་མཆོག་ཏུ་གྱུར་པས་ན་་་
ཡན་ལག་མཆོག་མ་ཞེས་བཏགས་སོ། །
གླང་ཆེན་འགྲོས་ནི། གླང་ཆེན་གྱི་འགྲོས་ལྟར་བརྟན་བརླིང་
ལྡན་ཞིང་ཚབ་ཚུབ་དང་བྲལ་བ་མཛེས་ཉམས་ལྡན་པས་ན་གླང་ཆེན་་་
འགྲོས་ཞེས་ཡོན་ཏན་གྱི་ཆ་ནས་བཏགས་སོ། །
ལུས་མཛེས་ནི། བྱད་གཟུགས་ལེགས་ཤིང་བབ་ཆགས་ཚུལ་ལྡན་
ཡིན་པས་ན་ལུས་མཛེས་ཞེས་ཀྱང་ཡོན་ཏན་གྱི་ཆ་ནས་བཏགས་སོ། །
སྒེག་མོ་ནི། སྒེག་པའི་ཉམས་དང་ལྡན་པས་ན་སྒེག་མོ་ཞེས་ཡོན་
ཏན་གྱི་ཆ་ནས་བཏགས་སོ། །
154



སྐེད་མེད་མ་ནི། སྐེད་ཀ་ཕྲ་ཞིང་དྲང་པའི་མཛེས་ཆོས་དང་ལྡན་
པས་དེ་ལྟར་བཏགས་སོ། །
རི་དྭགས་མིག་ཅན་ནི། རི་དྭགས་མིག་ལྟར་ནག་ཅིང་གཡོ་བའི་
མཛེས་ཆོས་དང་ལྡན་པས་དེ་སྐད་བརྗོད་དོ། །
མཛེས་མ་ནི། གཞན་གྱིས་དོ་ཟླ་བྲལ་བའི་མཛེས་ཆོས་ཡིད་དུ་
འོང་བའི་བུ་མོའམ་བུད་མེད་ཡིན་པས་ན་མཛེས་མ་ཞེས་བཏགས་སོ། །
（དེ་དག་ཚང་མ་ཡོན་ཏན་གྱི་ཆ་ནས་བཏགས་པའོ། །）
མཆིས་འབྲང་ནི། རང་གི་ཟླ་བོའི་རྗེས་སུ་འབྲངས་ནས་འགྲོ་
བས་མཆིས་འབྲང་ཞེས་བཏགས་སོ། །
ཆུང་མ་ནི། ཁྱོ་བོ་ལས་སྤྱིར་ལོ་ན་ཆུང་བའམ་དབང་ཤེད་ཀྱང་
ཆུང་བས་ན་ཆུང་མ་ཞེས་ཟེར།
ཁྱིམ་འཛིན་མ་ནི། ཁྱིམ་ལས་ཀྱི་བདག་གཉེར་བྱེད་མཁན་ཡིན་
པས་ཁྱིམ་འཛིན་མ་ཞེས་བརྗོད་དོ། །
མནའ་མ་ནི། མནའ་མཐུན་གྱི་མ་ཡིན་པས་མནའ་མ་ཞེས་
བཏགས་སོ། །
རིགས་སྐྱོང་ནི། ཁྱིམ་གྱི་རིགས་རྒྱུད་སྐྱོང་བའམ་སྤེལ་བར་བྱེད་
པས་ན་རིགས་སྐྱོང་ཞེས་བརྗོད་དོ། །
བག་གསར་ནི། ཁྱིམ་འདིར་གསར་དུ་བླངས་པའམ་འབྱོར་བའི་
ཆ་ནས་བག་གསར་ཞེས་བཏགས་སོ། །
135



འཕགས་མ་ནི། རྒྱལ་པོའི་བཙུན་མོ་ནི་ཐོབ་ཐང་གང་གི་ཐད་
ནས་བུད་མེད་གཞན་ལས་ཁྱད་དུ་འཕགས་ཤིང་རིགས་མཐོ་བས་ན་་་་
འཕགས་མ་ཞེས་ཞེ་སའི་སྒོ་ནས་བརྗོད་དོ། །
རྒྱལ་མོ་ནི། རྒྱལ་པོའི་མནའ་མ་ཡིན་པས་རྒྱལ་མོ་ཟེར་རོ། །
ས་སྤྱོད་མ་ནི། རྒྱལ་པོས་རང་གི་མངའ་ཁོངས་ཡོངས་རྫོགས་
དབང་དུ་བསྡུས་ཤིང་ལོངས་སྤྱོད་པ་དེའི་བདག་མོ་ཡིན་པས་ན་ས་་་་་
སྤྱོད་མ་ཞེས་དེ་སྐད་བཏགས་སོ། །
བཙུན་མོ་ནི། སྤྱིར་རྒྱལ་པོ་ནི་ཀུན་སྤྱོད་ཞི་ཞིང་དུལ་བ་དེའི་
བདག་མོ་ཡིན་པས་ན་བཙུན་མོ་ཞེས་བཏགས་སོ། །
རྗེ་མོ་ནི། རྒྱལ་རིགས་ཀྱི་མ་ལ་རྗེ་མོ་ཟེར། །
ཇོ་མོ་ནི། འབངས་ཀུན་གྱིས་བཀུར་བར་འོས་པའི་རྗེ་མོ་ལ་ཇོ་
མོའམ་གོས་དཀར་ལྕང་ལོའི་སྡེ་རྣམས་ཀྱི་བུད་མེད་ལའང་འཇུག་གོ། །
སྐྱེ་དགུའི་བདག་མོ་ནི། རྒྱལ་པོས་རང་གི་ཁྱབ་འོག་གི་འབངས་
སམ་སྐྱེ་འགྲོ་ཀུན་སྐྱོང་བར་བྱེད་པ་དེའི་བདག་མོར་གྱུར་པས་ན་སྐྱེ་་་་
དགུའི་བདག་མོ་ཞེས་བརྗོད་དོ། །
འཕྱོན་མ་ནི། ཁྱིམ་གནས་ངེས་གཏན་མེད་པར་སྐྱེས་པ་སུ་བྱུང་
གི་མཉམ་དུ་ལུས་འབྲེལ་ནས་ཁ་འཁྱམས་པས་ན་འཕྱོན་མ་ཞེས་་་་་་་་
བཏགས་སོ། །
གཡེམ་མ་ནི། ཚུལ་དང་མི་མཐུན་པའི་སྒོ་ནས་ཕོ་མོའི་འབྲེལ་བ་
136



ཁོ་ནར་བྱེད་མཁན་ནམ་ལོག་པར་གཡེམ་སྦྱོར་བྱེད་པས་ན་གཡེམ་མ་་་
ཞེས་བཏགས་སོ། །
གཟུགས་འཚོང་མ་ནི། རང་གི་གཟུགས་པོ་གཞན་ལ་ཚོང་པས་
ན་གཟུགས་འཚོང་མ་ཞེས་བརྗོད་དོ། །
གཟུགས་ཀྱི་སྙེ་མ་ནི། ལོ་ཏོག་གི་སྙེ་མ་ལྟར་སུ་བྱུང་ལ་འབྱར་
འཐམ་བྱེད་པའི་རང་བཞིན་ཅན་ཏེ་དེའི་ཕྱོགས་ལ་ཧ་ཅང་བྱང་ཞིང་
གོམས་པའི་སྨད་ཚོང་མ་གཙོ་མོ་གྱུར་པར་གོ།
ལྕུག་ལྡན་མ་ནི། གཟུགས་ཕུང་མཉེན་ཞིང་ལྕུག་ལ་གཡེམ་སྤྱོད་
ལའང་གཡོ་བའི་རང་བཞིན་ཅན་ཡིན་པས་ན་ལྕུག་ལྡན་མ་ཞེས་ཟེར། །
འཇུད་མཐུན་མ་ནི། སྨད་འཚོང་གི་བྱ་ངན་ལ་འཇུག་ཅིང་དེ་
དང་མཐུན་པའམ་དགའ་བའི་དོན་གྱིས་དེ་ལྟར་བཏགས་སོ། །
སྨད་འཚོང་མ་ནི། ལུས་ཀྱི་སྨད་ཚོང་པའི་བྱེད་ལས་ཀྱི་ཆ་ནས་
སྨད་འཚོང་མ་ཞེས་རྗེས་གྲུབ་ཀྱི་མིང་ངོ་། །
འཁྲིག་པ་ནི། ཕོ་མོ་ཕན་ཚུན་སྦྱོར་བའི་ལས་དེ་ལ་འཁྲིག་པ་ཞེས་
བརྡ་རྙིང་པའི་ཐ་སྙད་དོ། །
ལོག་གཡེམ་ནི། ཚུལ་མིན་གྱིས་ཕོ་མོའི་འབྲེལ་བ་བྱེད་པར་ལོག་
གཡེམ་ཞེས་ཟེར།
དགའ་མགུར་སྤྱོད་ནི། ཕོ་མོ་ཕན་ཚུན་ཆགས་པ་འཕེལ་ནས་
ཡིད་དགའ་བར་བྱེད་པའམ་ཕན་ཚུན་འདོད་སེམས་ཁེངས་པར་སྤྱོད་་་
137



པས་ན་དགའ་མགུར་སྤྱོད་པ་ཞེས་སོ། །
ཤེད་སྦྱོར་ནི། ཤེད་དམ་ཤུགས་ཀྱིས་སྦྱོར་བའི་བྱེད་ལས་ཀྱི་ཆ་
ནས་བཏགས་པ་སྟེ་བརྡ་རྙིང་ངོ༌། །
གསང་སྤྱོད་ནི། འཁྲིག་པ་ནི་གསང་བའི་སྒོ་ནས་སྤྱོད་པས་ན་
གསང་སྤྱོད་ཅེས་བཏགས་སོ། །
གྲོང་པའི་ཆོས་ནི། ཆོས་དང་འཇིག་རྟེན་དབྱེ་བའི་སྒོ་ནས་
འདིར་འཇིག་རྟེན་པའི་སྤྱོད་ཡུལ་ཁོ་ནར་ཡིན་པའི་ཆ་ནས་གྲོང་པའི་
ཆོས་ཞེས་བཏགས་སོ། །
ལག་བསྡམས་ནི། འཁྲིག་སྤྱོད་སྐབས་སུ་ཕོ་མོ་ཕན་ཚུན་ལག་
པས་བསྡམས་པར་བྱེད་པའི་བྱེད་ལས་ཀྱི་ཆ་ནས་ལག་བསྡམས་ཞེས་་་་
བཏགས་སོ། །
མི་གཙང་སྤྱོད་ནི། ༡. ཕོ་མོའི་འཁྲིག་སྦྱོར་བྱེད་པའི་ལས་ལ་
སངས་རྒྱས་ཆོས་ལུགས་པས་མི་གཙང་པར་རྩིས་པས་ན་མི་གཙང་སྤྱོད་
ཅེས་སོ། ། ༢ གནས་མི་གཙང་པར་ཕན་ཚུན་སྦྱར་ནས་སྤྱོད་པའི་བྱེད་
ལས་ཀྱི་ཆ་ནས་མི་གཙང་སྤྱོད་ཅེས་བཏགས་སོ། །
རྡུལ་ནི། རྡུལ་ཞེས་པ་ཕྲ་བའི་དོན་ཏེ་ཁྲག་རྡུལ་ཡིན་ཞིང་འབབ་
ཐེངས་རེར་དེ་འདྲ་མང་པོ་མེད་པས་ན་རྡུལ་ཞེས་བཏགས་སོ། །
མེ་ཏོག་ནི། ཟླ་མཚན་གྱི་དབྱིབས་མེ་ཏོག་དང་འདྲ་བའི་ཆ་ནས་
དེ་སྐད་ཅེས་བཏགས་སོ། །
138



ཟླ་མཚན་ནི། བུད་མེད་ཀྱི་ཟླ་རེར་བྱུང་པའི་ཁྲག་ཡིན་པས་ན་ཟླ་
མཚན་ཞེས་བཏགས་སོ། །
མངལ་ཆགས་ནི། མངལ་ཞེས་བུ་སྣོད་ལ་གོ་སྟེ་མངལ་དུ་ཕྲུ་གུ་
ཆགས་པའམ་འཛིན་པས་ན་མངལ་ཆགས་ཞེས་ཟེར། །
ལུས་ལྕི་ནི། མངལ་དུ་ཕྲུ་གུ་ཞུགས་ན་མའི་ལུས་ཕུང་ལྕི་བར་གྱུར་
པས་བྱེད་ལས་ཀྱི་ཆ་ནས་ལུས་ལྕི་ཞེས་བཏགས་སོ། །
སྦྲུམ་མ་ནི། ཕྲུ་གུ་མངལ་དུ་ཞུགས་པའི་བུད་མེད་ལ་སྦྲུམ་མའམ་
སྦྲུམ་ལྡན་མ་ཞེས་ཟེར།
བལྟམས་པ་ནི། བྱིས་པ་མངལ་ནས་ཐོན་པའམ་སྐྱེས་པའི་དོན་ .
ཏེ་འདིར་ཞེ་སའི་སྒོ་ནས་བལྟམས་པའམ་འཁྲུངས་པ་ཞེས་བརྗོད་དོ། །
བཙས་པ་དང་སྐྱེས་པ་ནི། བྱིས་པ་མངལ་ལས་ཐོན་པའི་མིང་
གི་རྣམ་གྲངས་ཏེ་གོ་སླའོ། ། །
ཞོ་འཐུང་ནི། མ་ཡི་ནུ་ཞོ་འཐུང་བཞིན་པའི་ཕྲུ་གུ་ལ་ཞོ་འཐུང་
ཞེས་བཏགས་སོ། །
བྱིས་པ་ནི། སྤྱིར་སྐྱེས་ནས་རང་ལོ་བཅོ་ལྔ་མན་ལ་བྱིས་པ་ཞེས་
ཟེར་རོ། །
བུས་པ་ནི། མེ་ཏོག་ཁ་འབུས་པ་ཙམ་ལྟར་སྐྱེས་ནས་ཡུན་རིང་མ་
ལོན་པའི་ཕྲུ་གུར་བུས་པ་ཞེས་བརྗོད་དོ། །
སྐྱེད་བྱེད་ནི། ལུས་རྟེན་སྐྱེད་འཕེལ་བྱེད་པའི་བྱེད་པོ་ཕ་ཡིན་
139



པས་སྐྱོད་བྱེད་ཅེས་བཏགས་སོ། །
ཕ་དང་ཡབ་གཉིས་ནི། སྤྱིར་ཨ་ཕ་དང་པ་ཕའི་མིང་ལ་ཕ་དང་
ཞེ་ཚིག་ཏུ་ཡབ་ཅེས་བརྗོད་དོ། །
རབ་སྐྲུན་ནི། ལུས་རྟེན་ཆེད་དུ་སྐྲུན་མཁན་ནམ་བྱམས་པས་
གསོ་སྐྱོང་བྱེད་མཁན་གྱི་མ་ལ་རབ་བསྐྲུན་ཞེས་བཏགས་སོ། །
སྐྱེས་མ་ནི། ཕྲུ་གུ་སྐྱེ་འཕེལ་བྱེད་པའི་མའམ་སྐྱེས་པ་ལ་ལྟོས་ནས་
སྐྱེས་མ་ཞེས་བཏགས་སོ། །
མ་དང་ཡུམ་གཉིས་ནི། མ་ནི་ཨ་མ་ཞེས་པའི་བསྡུས་ཚིག་དང་
ཞེ་ཚིག་ལ་ཡུམ་ཞེས་བརྗོད་དོ། །
ཁྱོ་ཤུག་ནི། འདིར་ཁྱོ་ནི་ཁྱོ་བོའམ་ཁྱོ་ག་དང་ཤུག་ནི་ཆུང་མ་སྟེ་
དེ་གཉིས་ལྷན་དུ་འདུས་པའི་བསྡུས་ཚིག་ལ་ཁྱོ་ཤུག་ཅེས་ཟེར་རོ། །
ཁྱིམ་ཐབ་ནི། ཕོ་མོ་གཉིས་གཉེན་བསྒྲིགས་ནས་ཁྱིམ་གཅིག་ལ་
འཛོམས་པ་དང་ཐབ་གཅིག་ལ་བརྟེན་ནས་མི་ཚེ་གང་པོའི་འཚོ་བ་་་་་
མཉམ་དུ་རོལ་བས་ན་ཁྱིམ་ཐབ་ཅེས་ཟེར། །
བཟའ་ཚོ་ནི། བཟའ་ཚང་ཞེས་པའི་བརྡ་རྙིང་ཡིན་ནོ། །
ཐོར་བུ་ནི། རང་སོ་སོར་ཁེར་རྐྱང་དུ་གནས་པས་ན་ཐོར་བུ་ཞེས་
བརྗོད་དོ། །
ལང་ཚོ་ནི། ལོ་ན་གཞོན་པའི་ཚེ་སྲོག་གི་དུས་ཡིན་པས་ལང་ཚོ་
ཞེས་བརྗོད་དོ། །
140



-
--
-
གཞོན་ནུ་ནི། ན་ཚོད་ངེས་ཅན་གྱི་ཚད་དུ་རྫོགས་པའམ་
བསླེབས་པས་ན་གཞོན་ནུ་ཞེས་བཏགས་སོ། །
སྨིན་ནི། ན་ཚོད་རྒས་ནས་ལོ་ཏོག་གི་འབྲས་བུ་སྨིན་པ་དང་འདྲ་
བའི་ཆ་ནས་སྨིན་ཞེས་བཏགས་སོ། །
ལོ་མང་ནི། སྐྱེས་ནས་ལོ་མང་པོར་ཕྱིན་པའི་ཆ་ནས་ལོ་མང་ཞེས་
བརྗོད་དོ། །
ཁུར་ལྡན་ནི། ལོ་རྒས་ནས་སྒྱུར་ཞིང་བྱིན་པས་རང་ལུས་མ་ཐེག་
འདར་ཤིག་ཤིག་བྱེད་པར་ཁུར་པོ་ལྕི་མོས་ནོན་པ་དང་འདྲ་བའི་ཆ་་་་་
ནས་ཁུར་ལྡན་ཞེས་བཏགས་སོ། །
བཞི་པའི་གནས་སྐབས་ནི། བྱིས་པ་དང་གཞོན་ནུ་དར་མ་
གསུམ་གྱི་དུས་སྐབས་ཡོལ་ནས་བཞི་པ་རྒན་པའི་གནས་སྐབས་སུ་སླེབ་
པས་ན་བཞི་པའི་གནས་སྐབས་ཞེས་དུས་ཀྱི་ཆ་ནས་བརྗོད་དོ། །
རྒན་པོ་ནི། གནས་སྐབས་དང་པོ་གསུམ་རྫོགས་ནས་ན་ཚོད་ཇེ་
མཐོར་ཕྱིན་པས་རྒན་པོ་ཞེས་བཏགས་སོ། །
དུས་ཚོད་ལྔ་པ་ནི། བྱིས་པ་ནས་གནས་པའི་དུས་སྐབས་བཞི་པོ་
རྫོགས་པའི་མཐའ་མར་འཆི་བ་ཡིན་པས་དུས་ཚོད་ལྔ་པའམ་ལྔ་ལམ་་་་
དུ་གྱུར་ཞེས་བརྗོད་དོ། །
བལྟ་བའི་མཐའ་ནི། འཇིག་རྟེན་ཁམས་ལ་བལྟ་བའི་མཐའ་
མར་གྱུར་པས་ན་བལྟ་བའི་མཐའ་ཞེས་བཏགས་སོ། །
1:41



ཚེ་འདའ་ནི། མི་ཚེའི་དུས་ཚོད་ཚང་མ་འདས་པའམ་རྫོགས་
པས་ན་ཚེ་འདའམ་ཚེ་འདས་ཞེས་ཟེར་རོ། །
ཚེ་འཕོ་ནི། ཚེ་འདི་ལས་འཇིག་རྟེན་གཞན་དུ་འཕོས་པས་ན་ཚེ་
འཕོ་ཞེས་བརྗོད་དོ། །ད་རུང་འཆི་དང་འདས་དང་ཤི། གྲོངས་པ་ལ་
སོགས་མིང་གི་རྣམ་གྲངས་སོ། །
འཇིག་གནས་ནི། འཇིག་པའི་ལུས་ཕུང་སྐྱེལ་སའི་གནས་ཡིན་
པས་ན་འཇིག་གནས་ཞེས་ཟེར།
རོ་གནས་ནི། འཇིག་པའི་ཕུང་པོ་སྐྱེལ་ཡུལ་དུར་ཁྲོད་དམ་
གནས་ཡིན་པས་ན་རོ་གནས་ཞེས་སོ། །
ཕ་མེས་ནགས་ནི། ཕ་མེས་ཡང་མེས་རྣམས་ཀྱི་ཕུང་པོ་གནས་
སའི་ནགས་ཚལ་ལྟར་གྱུར་པས་ན་ཕ་མེས་ནགས་ཞེས་འདྲ་བ་རྒྱུ་་་་་་
མཚན་གྱིས་བཏགས་སོ། །
ཞི་བའི་གནས་ནི། དུས་དེ་ནས་བཟུང་འདུ་འཛི་སོགས་མེད་
པར་ཞི་ནས་གནས་པའི་ཡུལ་ཡིན་པས་ཞི་བའི་གནས་སམ་དུར་ཁྲོད་་་་
ཅེས་བརྗོད་དོ། །
གསུམ་པའི་རང་བཞིན་ནི། ཕོ་མོ་གཉིས་སུ་མ་གཏོགས་པའི་
མཚན་མ་གསུམ་གྱི་རང་བཞིན་ཅན་ཡིན་པས་གསུམ་པའི་རང་བཞིན་་
ཞེས་བཏགས་སོ། །
ཟ་མ་ནི། སྐྱེ་རྒྱུན་སྤེལ་བའི་དབང་པོར་ལྷན་སྐྱེས་ཀྱི་སྐྱོན་ཡོད་
142



པའི་མིར་ཟ་མ་ཞེས་ཟེར།
མ་ནིང་ནི། ཕོ་མོ་གང་ལའང་མི་གཏོགས་པར་དེ་གཉིས་ཀྱི་བར་
ན་གནས་པའི་མཚན་མ་ཅན་ཡིན་པས་མ་ནིང་ཞེས་བརྗོད་དོ། །
འོག་མེད་ནི། ཕོ་མཚན་འོག་གི་རླིག་འབྲས་ཕྱུང་ནས་མེད་པས་
ན་འོག་མེད་ཅེས་བཏགས་སོ། །
རལ་གུ་ནི། རལ་པར་གྱུར་པས་འཁྲིག་པ་སྤྱོད་པའི་ནུས་པ་མེད་
པའི་ཆ་ནས་རལ་གུ་ཞེས་བཏགས་སོ། །
ཉུག་རུམ་ནི། གནའ་དུས་རྒྱལ་པོའི་བཙུན་མོའི་འཁོར་གཡོག་
སྐྱེས་པ་རྣམས་ཀྱི་རླིག་འབྲས་བཏོན་ཟིན་པའི་སྐྱེས་པ་དག་གི་མིང་ལ་་་
རྒྱལ་པོའི་ཞུག་རུམ་པ་ཞེས་ཟེར་རོ། །
མཉེས་གཤིན་ནི། དགའ་བའམ་སྙིང་ཉེ་ཞིང་སེམས་ཤིན་ཏུ་
མཐུན་པའི་དོན་གྱིས་མཉེས་གཤིན་ཞེས་བརྗོད་དོ། །
མཛའ་བཤེས་ནི། ཕན་ཚུན་མཛའ་སེམས་ཧ་ཅང་མཐུན་པའི་
གྲོགས་པོ་ཡིན་པས་ན་མཛའ་བཤེས་ཞེས་བཏགས་སོ། །
རྩ་ལག་ནི། ཤ་རུས་ཀྱི་རྩ་ལག་འདྲེས་ཤིང་ཉེ་བའི་མི་ཡིན་པའི་
ཆ་ནས་རྩ་ལག་ཅེས་བཏགས་སོ། །
ཉེ་འབྲེལ་ནི། ཤ་རུས་ཀྱི་རྒྱུད་པ་ཉེ་བར་འབྲེལ་བས་ན་ཉེ་འབྲེལ་
ཞེས་བརྗོད་དོ། །
ཉེ་དུ་ནི། ལུས་ཀྱི་ཤ་ཁྲག་སོགས་ཕན་ཚུན་འབྲེལ་བ་ཟབ་ཅིང་ཉེ་
143



བས་ན་ཉེ་དུ་ཞེས་ཟེར་རོ། །
གཉེན་ནི། ཤ་རྩི་ཁྲག་རྒྱུད་གཅིག་པའི་མིའམ་གྲོགས་པོ་ལའང་
གཉེན་ཞེས་བརྗོད་དོ། །
སྔོན་སྐྱེས་ནི། རང་གི་སྔོན་ལ་སྐྱེས་པས་ན་སྔོན་སྐྱེས་ཞེས་བརྗོད།།
ཕུ་བོ་ནི། སྐྱེས་ཚོད་རང་ལས་ཆེ་བའམ་མཐོ་བས་ན་ཕུ་བོ་ཟེར།
གཅེན་ནི། ཤ་ཉེ་ཆེ་བ་ལ་ཨ་བོ་ཞེས་པའི་དོན་དུ་གཅེན་པོ་ཞེས་
བརྗོད་དོ། །
ཇོ་ཇོ་ནི། ཡུལ་སྐད་དེ་ཨ་བོའམ་ཨ་ཇོ་ཞེས་འབོད་པར་གཅེན་པོ་
ཞེས་པ་ཞེ་ཚིག་ཡིན་ནོ། ། །
ནུ་བོ་ནི། ཕུ་བོ་ལ་ལྟོས་ནས་ནུ་བོ་ཞེས་མ་ཡི་མངལ་ནས་བྱུང་
པའི་དུས་སྔ་ཕྱིའི་ཆ་ནས་དེ་ལྟར་བཏགས་སོ། །
ཕྱི་སྐྱེས་ནི། རང་གི་རྗེས་ནས་སྐྱེས་པས་ཕྱི་སྐྱེས་ཞེས་དུས་ཀྱི་ཆ་
ནས་བཏགས་སོ། །
གཅུང་པོ་ནི། དེ་ཡང་ཕུ་བོ་དང་ནུ་བོ་ཞེས་པའི་དབྱེ་རིམ་ལྟར་
གཅེན་ལ་ལྟོས་ནས་གཅུང་ཞེས་སྤུན་ཆུང་པའི་མིང་ལ་འབོད་དོ། ། །
ཐ་ཆུང་ནི། སྤུན་མཆེད་ཀྱི་ཐ་མའམ་ཆུང་བ་ཡིན་པས་ཐ་ཆུང་
ཞེས་བཏགས་སོ། །
སྲིང་མོ་དང་ཆེ་ཞེ་གཉིས་ནི། རང་ལ་ལྟོས་ནས་མིང་སྲིང་དགུ་
ལས་བུ་མོ་ཆེ་བར་ཚེ་ཞེའམ་ཨ་ཆེ་ཞེས་དང་བུ་མོ་ཆུང་བར་སྲིང་མོ་་་་་
144་



ཞེས་འབོད་མོད། སྤྱིར་མིང་སྲིང་དག་ལས་བུ་རྣམས་ལ་མིང་པོ་དང་བུ་
མོ་ཆེ་ཆུང་ཐམས་ཅད་ལ་ཡིན་ཆ་མཉམ་གྱིས་སྲིང་མོ་ཞེས་འབོད་ •་
པའང་ཆོག་པར་སྣང་ངོ་། །
ལྕམ་མོ་ནི། ཞེ་སའི་སྒོ་ནས་སྲིང་མོ་ལ་ལྕམ་མོ་ཞེས་འབོད་པའོ། །
ཟག་ཕུང་ནི། ཟག་བཅས་ཉེར་ལེན་གྱི་ཕུང་པོ་ཡིན་པས་ན་ཟག་
ཕུང་ཞེས་བརྗོད་དོ། །ཡང་ན་ཟག་བྱེད་ཕོ་དབང་དང་མོ་དབང་གི་རང་
རྒྱུད་ལས་དང་ཉོན་མོངས་པས་བསྐྱེད་པའི་ལུས་གཟུགས་སོགས་གྲུབ་་་
པའི་ཕུང་པོ་ལྔ་སྟེ། གཟུགས་དང་ཚོར་བ། འདུ་ཤེས། འདུ་བྱེད། རྣམ་
པར་ཤེས་པ་བཅས་ལ་ཟག་ཕུང་ཞེས་སོ། །
ཉེར་ལེན་ནི། ཉེ་བར་ལེན་པ་སྟེ་རང་རྒྱུད་རྒྱུན་མི་ཆད་པར་ཡང་
ཡང་བསྐྱེད་ཅིང་མཆོག་ཏུ་འཛིན་པ་སྟེ་གཟུགས་ལ་སོགས་པའི་ཕུང་པོ་
ལྔ་ཡོད་པ་དང་། ཉེར་ལེན་གྱི་ཕུང་པོ་ནི་ལས་ཉོན་སྔ་མའི་ཉེར་ལེན་
ལས་སྐྱེས་པ་དང་ལས་ཉོན་ཕྱི་མའི་ཉེར་ལེན་དུ་འགྲོ་པའི་ཟག་བཅས་་་
ཀྱི་ཕུང་པོ་ལའོ། །(ཟག་བཅས་ནི་ཉོན་མོངས་རྒྱས་འགྱུར་གྱི་ཆོས་ཏེ་
ཉེར་ལེན་གྱི་ཕུང་པོ་ལྔ་ལྟ་བུའོ། །）
ཕུང་པོ་ནི། སྤྱིར་རྡུལ་རྫས་སམ་རྒྱུན་སྔ་ཕྱིའི་ཆ་བསགས་པའི་
གོང་བུ་སྟེ། ས་ཕུང་། རྡོ་ཕུང་། ཤིང་ཕུང་ལྟ་བུ་དང་། ཡང་ཚོགས་
145



གཟུགས་ནི། མིའི་གཟུགས་ཏེ་གཟུགས་སུ་རུང་བའི་གཟུགས་
དང་། རེག་པར་ཡོད་པའི་གཟུགས། མིག་ཤེས་ཀྱི་བཟུང་བྱར་འགྱུར་
བའི་གཟུགས་ཏེ་ཕུང་པོ་དང་དོན་གཅིག་གོ། །
ཚོགས་པ་ནི། ཡན་ལག་མང་པོ་གཅིག་ཏུ་ཚོགས་པའི་ཕུང་པོའོ། །
སྐུ་ནི། གཟུགས་པོའི་ཞེ་སར་སྐུ་ཞེས་བརྗོད་དོ། །
ལུས་ནི། སྐུ་གཟུགས་ཀྱི་མིང་ལ་ལུས་ཞེས་བརྗོད་དོ། །
མིག་འཛིན་ནི། མགོ་ལ་མིག་གནས་ཡོད་པས་ན་མིག་འཛིན་
ཞེས་བཏགས་སོ། །
དབུ་ནི། མགོའི་ཞེ་ཚིག་ལ་དབུ་ཞེས་བརྗོད་དོ། །
ཡན་ལག་མཆོག་ནི། ལུས་ཀྱི་ཡན་ལག་ལྔའི་ནང་ནས་མགོ་བོ་ནི་
མཆོག་སྟེ་གཙོ་བོའི་ཆ་ནས་ཡན་ལག་མཆོག་ཅེས་བཏགས་སོ། །
མགོ་བོ་ནི། ལུས་ཀྱི་སྟོད་ཕྱོགས་ཀྱི་ཆེས་མཐོ་སའམ་རྩེ་མོར་
གནས་པས་དེ་ལྟར་བརྗོད་དོ། །
སྐྲ་ནི། མགོ་ལ་སྐྱེས་པའི་སྤུ་སྟེ་འདོད་རྒྱལ་གྱི་མིང་ངོ༌། །
རལ་པ་ནི། སྐྲ་མ་དཀྲིས་པ་དང་མ་ལྷས་པར་རིང་མངགས་
བཏང་བ་ལ་རལ་པ་ཞེས་ཟེར། །
ཐོར་ཚུགས་ནི། ཨ་མྱེའམ་སྔགས་འཆང་རྣམས་ཀྱིས་སྤྱི་བོར་
བཅིངས་པའི་གཙུག་ཏོར་ལྟ་བུ་ལ་ཐོར་ཚུགས་ཞེས་བརྗོད་དོ། །
སླར་སྐྱེས་ནི། སྐྲ་ནི་ཡང་ནས་ཡང་དུ་སྐྱེ་རྒྱུ་ཡོད་པས་ན་སླར་
146



སྐྱེས་ཞེས་བཏགས་སོ། །
གཙུག་ཕུད་ནི། མགོའི་ཏོག་གམ་རྩེ་མོའི་ཆ་ནས་གཙུག་ཕུད་
ཅེས་ཟེར། །
མགོ་ཉལ་ནི། མགོ་ལ་ཉལ་བའི་ཚུལ་དུ་ཡོད་པས་ན་མགོ་ཉལ་
ཞེས་བཏགས་སོ། །
ལན་བུ་ནི། སྐུད་པ་ལྟར་ལྷས་ནས་ཐུར་དུ་འཕྱང་བའི་སྐྲ་ལ་ལན་
བུ་ཞེས་བརྗོད་དོ། །
ཡལ་ག་ལྔ་པ་ནི། ལོག་པར་མཛུབ་མོ་ལྔ་དང་ལྡན་པས་ན་ཡལ་
ག་ལྔ་པ་ཞེས་སྡོང་པོའི་ཡལ་ག་དང་འདྲ་བའི་ཆ་ནས་བཏགས་སོ། །
དཔུང་པའི་འདབ་ནི། དེ་ཡང་དཔུང་པ་སྡོང་པོ་དང་མཛུབ་མོ་
འདབ་མ་ཞེས་གཟུགས་བཀོད་ཀྱི་ཆ་ནས་འདྲ་བ་རྒྱུ་མཚན་གྱིས་དཔུང་
པའི་འདབ་ཅེས་བཏགས་སོ། །
སུག་པ་ནི། བརྡ་རྙིང་པའི་ཐ་སྙད་དེ་གཙོ་བོར་དམན་ས་འཛིན་
པའི་ཆ་ནས་སུག་པ་ཞེས་བཏགས་སོ། །
འཛིན་བྱེད་ནི། དངོས་པོ་སོགས་འཛིན་པར་བྱེད་པའི་ལས་ཀྱི་
ཆ་ནས་འཛིན་བྱེད་ཅེས་བཏགས་སོ། །
ལག་པ་ནི། འདོད་རྒྱལ་གྱི་མིང་ངོ༌། །
ལག་པའི་ཡལ་ག་ནི། ལག་པ་གཟུགས་སུ་མ་བཀོད་ཅིང་མཛུབ་
མོའམ་མཛུབ་གུ་གཟུགས་སུ་བཀོད་ནས་ལག་པའི་ཡལ་ག་ཞེས་་་་་་་་
147



བཏགས་སོ། །
སོར་མོ་ནི། མཛུབ་མོ་རེའི་ཞེང་ཚད་ལ་སོར་མོ་སྟེ་འདིར་མཛུབ་
མོའི་དོན་ནོ། །
ལག་སྐྱེས་ནི། འདི་ལག་པ་ནས་སྐྱེས་པས་སྐྱེ་ཁུངས་ཀྱི་སྒོ་ནས་
ལག་སྐྱེས་ཞེས་བཏགས་སོ། །
སྡེར་མོ་ནི། སེན་མོ་དེ་གཅན་གཟན་གྱི་སྡེར་མོ་དང་འདྲ་པའི་ཆ་
ནས་དེ་སྐད་ཅེས་བཏགས་སོ། །
སེན་མོ་ནི། འདོད་རྒྱལ་གྱི་མིང་ངོ་། །
རྒྱུ་བྱེད་དང་བགྲོད་བྱེད་གཉིས་ནི། རྒྱུ་དང་བགྲོད་ཅེས་པ་
ལམ་དུ་འགྲོ་བར་བྱེད་པའི་ལས་སམ་བྱ་བ་སྟེ་རྐང་པ་ནི་དེའི་བྱེད་པ་་་་
ཡིན་པའི་ཆ་ནས་རྒྱུ་བྱེད་དང་བགྲོད་བྱེད་ཅེས་བཏགས་སོ། །
རྐང་པ་ནི། འདོད་རྒྱལ་གྱི་མིང་ངོ་། །
སྒོ་བ་ནི། སྒྲོ་སྣོད་དང་འདྲ་བའི་ཆ་ནས་སྒྲོ་བ་ཞེས་བཏགས་སོ། །
འབྲས་བུ་ནི། ཕྲུ་གུ་གནས་པར་བྱ་བའི་འབྲས་བུ་ཡིན་པས་ན་
འབྲས་བུ་ཞེས་ཟེར་རོ། །
རླིག་པ་ནི། ཕོ་རྟགས་ཀྱི་འབྲས་བུ་ལ་རླིག་པ་ཞེས་ཟེར། །
ཕོ་རྟགས་ནི། སྐྱེས་པ་ཕོ་ཡི་རྟགས་མཚན་ཡིན་པས་ན་ཕོ་རྟགས་
ཞེས་ཟེར་རོ། །
དྲན་ཀ་ནི། བུད་མེད་ཀྱི་སེམས་ལ་དྲན་རྟེན་དུ་འཇོག་པའི་ཀ་བ་
148



དང་འདྲ་བའི་ཆ་ནས་དྲན་ཀ་ཞེས་བཏགས་སོ། །
མྱོས་བྱེད་ཞིང་ནི། ཆགས་པས་མྱོས་པར་བྱེད་ལ་དབྱིབས་ཟླུམ་
ཞིང་ཤིང་དབྱུག་ལྟར་སྲ་ཞིང་མཁྲེགས་པའི་བྱེད་ལས་ཀྱི་ཆ་ནས་མྱོས་་་་་
བྱེད་ཤིང་ཞེས་བཏགས་སོ། །
འདོམས་ཀྱི་སྦ་བ་ནི། འདེམས་ཞེས་པ་ཕོ་མོ་སོ་སོའི་མཚན་མ་
གནས་སའི་བརླའི་བར་རམ་ཆ་སྟེ་དེར་སྦ་བྱ་ཡིན་པས་ན་འདོམས་ཀྱི་་་
སྦ་བ་ཞེས་མིང་མཐའི་བ་ཡིག་སྦྱར་ཏེ་དེ་ལྟར་བཏགས་པའོ། །
ཕོ་མཚན་ནི། ཕོ་མོ་གཉིས་ལས་ཕོར་ངོས་འཛིན་པའི་རྟགས་ལ་
ཟེར་རོ། །
ཆོས་འབྱུང་པདྨ་ནི། གྲོང་ཆོས་འབྱུང་སའི་གཞི་ལྟ་བུ་ཡིན་པས་
ན་ཆོས་འབྱུང་ཞེས་དང་། མོ་མཚན་གྱི་མིང་གཞན་ལ་པདྨ་ཡང་བརྗོད་
པས་སོ། །
མེ་ཏོག་ལམ་ནི། བུད་མེད་ཀྱི་ཟླ་མཚན་ལ་མེ་ཏོག་ཅེས་ཏེ་དེ་
ཡོང་སའི་ལམ་ཡིན་པས་ན་མེ་ཏོག་ལམ་ཞེས་བཏགས་སོ། །
ཆུ་གཉེར་ནི། དེ་ལ་འཛགས་ཆུ་མང་བས་རླན་ཞིང་གཤེར་བ་
དང་བུ་གའི་ཁ་ནི་གཉེར་མས་ཁེངས་པས་མིང་བསྡུས་ནས་ཆུ་གཉེར་་་་་
ཞེས་བཏགས་སོ། །
སྲིད་ལམ་ནི། འཇིག་རྟེན་སྲིད་པ་པ་རྣམས་ཀྱི་སྤྱོད་པའི་ལམ་ལྟ་
བུ་ཡིན་པས་ན་སྲིད་ལམ་ཞེས་བཏགས་སོ། །
149



གཉིས་དགའི་ཁྱིམ་ནི། འཁྲིག་པའི་ལས་ལ་འཇུག་སྐབས་ཕོ་མོ་
གཉིས་ཀའི་ཡིད་ལ་དགའ་བ་དཔག་མེད་སྟེར་བའི་གནས་ཡིན་པས་ན་
གཉིས་དགའི་ཁྱིམ་ཞེས་བཏགས་སོ། །
དགའ་བའི་བུ་ག་ནི། ཕོ་མོ་ཐམས་ཅད་ལ་དགའ་བའི་ཚོར་བ་
སྟེར་བའི་ཁུང་བུའམ་བུ་ག་ཡིན་པས་དེ་སྐད་ཅེས་མིང་བཏགས་སོ། །
མོ་མཚན་ནི། ཕོ་མོ་གཉིས་ལས་མོར་ངོས་འཛིན་པའི་རྟགས་
སམ་མཚན་མ་ཡིན་པས་མོ་མཚན་ཞེས་བཏགས་སོ། །
ཤ་མཆོག་ནི། ཤ་ཡི་ནང་ནས་ཆེས་ལེགས་ཤིང་མཆོག་ཏུ་གྱུར་
པའི་ཆ་ནས་ཤ་མཆོག་ཅེས་བཏགས་སོ། །
སྲོག་གནས་ནི། སྲོག་གནས་སའི་ཡུལ་ལམ་རྟེན་གཞིར་གྱུར་པས་
ན་སྲོག་གནས་ཞེས་བཏགས་སོ། །
ཙིཏྟ་ནི། ལེགས་སྦྱར་སྐད་དེ་བོད་སྐད་དུ་སེམས་སམ་སྙིང་ལའོ། །
ཐུགས་ནི། སྙིང་གི་ཞེ་ཚིག་ཡིན་ནོ། །
སེམས་ཀྱི་ཁང་པ་ནི། སེམས་གནས་སའི་ཁང་པ་ལྟ་བུ་ཡིན་པས་
ན་སེམས་ཀྱི་ཁང་པ་ཞེས་བརྗོད་དོ། །
སྙིང་ནི། . ལུས་ཀྱི་དཀྱིལ་དབུས་སམ་སྙིང་པོ་ལྟར་གྱུར་པས་ན་
སྙིང་ཞེས་བཏགས་སོ། །
རཀྟ་ནི། ལེགས་སྦྱར་སྐད་དེ་བོད་སྐད་དུ་ཁྲག་གི་མིང་ཡིན་ནོ། །
རྨ་སྐྱེས་ནི། ལུས་ཀྱི་རྨ་ལས་ཁྲག་སྐྱེས་པར་བྱེད་པས་རྨ་སྐྱེས་ཞེས་
150



བཏགས་སོ། །
ཤུའི་ས་བོན་ནི། ལུས་ཀྱི་ཤ་ནི་ཁྲག་ལས་སྐྱེས་ཤིང་རྒྱུ་ས་བོན་
དང་འབྲས་བུའི་འབྲེལ་བ་ལྟར་གྱུར་པས་ཤའི་ས་བོན་ཞེས་བརྗོད་དོ། །
ཁྲག་ནི། འདོད་རྒྱལ་གྱི་མིང་ཡིན་ནོ། །
ཤ་ནི། འདོད་རྒྱལ་གྱི་མིང་ངོ་།།
མཾ་ས་ནི། ལེགས་སྦྱར་སྐད་དེ་བོད་སྐད་དུ་ཤ་ཟེར།
ལུས་ཟུངས་གསུམ་པ་ནི། དྭངས་མ། ཁྲག ཤ ཚིལ། རུས། རྐང༌།
ཁུ་བ་བཅས་ལུས་ཟུངས་རྣམ་པ་བདུན་ལས་ཤ་ནི་དེའི་གསུམ་པ་སྟེ་་་་
གྲངས་ཀྱི་སྒོ་ནས་བཏགས་པའོ། །
ཞག་ནི། ཚིལ་ལ་སྣུམ་ཞག་དང་ལྡན་ལ་ཞག་གི་རང་བཞིན་ཅན་
ཡིན་པས་ཞག་ཅེས་བརྗོད་དོ། །
སྣུམ་བག་ནི། ཚིལ་ནི་སྣུམ་གྱི་རང་བཞིན་ཅན་ཡིན་པས་སྣུམ་
བག་ཅེས་ངོ་བོའི་སྒོ་ནས་བཏགས་སོ། །
ཚིལ་ནི། འདོད་རྒྱལ་གྱི་མིང་ངོ་། །
རུས་པ་དང་གདུང་གཉིས་ནི། ལུས་ཟུངས་རྣམ་པ་བདུན་གྱི་
ཡ་གྱལ་རུས་པའི་མིང་ལ་གདུང་ཞེས་འབོད་དོན་ནི་ཕའི་རིགས་རུས་་་
དང་མའི་རིགས་ཤ་ནས་མཆེད་པས་ན་གདུང་རྒྱུད་རྣམས་རུས་པ་ནས་
བརྩིས་པའི་ཆ་ནས་རུས་པ་དང་གདུང་ཞེས་བཏགས་སོ། །
ཀེང་རུས་ནི། ཤ་མེད་རུས་ཆ་ཁོ་ནའི་དོན་ཏེ། དཔེར་ན། ཤ་མེད་
151



ཀེང་རུས་དུར་གྱི་ཁྲོད་ན་གནས་ཞེས་པ་ལྟ་བུའོ། །
ཁུ་བ་ནི། ལུས་ཀྱི་ཟུངས་ཏེ་སྙིང་ཁུ་ལྟ་བུ་ཡིན་པས་ཁུ་བ་ཞེས་
བརྗོད་དོ། །
ས་བོན་ནི། རིགས་རྒྱུད་སྤེལ་བའི་ས་བོན་ལྟ་བུ་ཡིན་པས་ན་ས་
བོན་ཞེས་འདྲ་བའི་ཆ་ནས་བཏགས་སོ། །
ཁམས་དཀར་པོ་ནི། ཁ་དོག་གི་ཆ་ནས་ཕའི་དྭངས་མ་ལ་ཁམས་
དཀར་པོ་ཞེས་བཏགས་སོ། ། །
དྭངས་མ་ནི། སྐྱེས་པའི་ལུས་ཀྱི་དྭངས་མའམ་སྙིང་བཅུད་ཡིན་
པས་དྭངས་མ་ཞེས་བརྗོད་དོ། །
ཀུནྡ་ནི། མེ་ཏོག་ཀུནྡའི་ཁ་དོག་དང་ཆོས་མཚུངས་པའི་སྒོ་ནས་
ཀུནྡ་ཞེས་བཏགས་སོ། །
ཐིག་ལེ་ནི། དབྱིབས་ཀྱི་ཆ་ནས་ཐིག་ལེ་ཞེས་བཏགས་སོ། །
རུས་འཆིང་ནི། རྩ་ཡིས་རུས་པ་འཆིང་བར་བྱེད་པས་ན་རུས་
འཆིང་ཞེས་བརྗོད་དོ། །
འདབ་ལྡན་ནི། ལུས་ཡོངས་རྫོགས་རྩ་ཆེ་ཆུང་གིས་འདབ་མ་
རྒྱས་པ་ལྟར་ཁྱབ་པས་ན་འདབ་ལྡན་ཞེས་བཏགས་སོ། །
རྩ་ནི། གཞི་རྩའམ་རྩ་བ་གྱུར་པས་རྩ་ཞེས་བརྗོད་དོ། །
ཁྲག་འཛིན་ནི། པགས་པས་ལུས་ཀྱི་ཁྲག་ཕྱིར་མི་གཏོང་པར་
འཛིན་པར་བྱེད་པས་ན་ཁྲག་འཛིན་ཞེས་བྱེད་ལས་ཀྱིས་བཏགས་སོ། །
152



རུས་གཟེབ་ནི། གཟེབ་ཅེས་པ་སྣོད་དེ་ཤ་རུས་ཀྱི་སྣོད་ལྟ་བུ་ཡིན་
པས་རུས་གཟེབ་ཅེས་བཏགས་སོ། །
པགས་པ་ནི། འདོད་རྒྱལ་གྱི་མིང་ངོ་། །
ལུས་སྐྱེས་ནི། མིའི་ལུས་པོ་ལས་སྐྱེས་པས་ན་ལུས་སྐྱེས་ཞེས་
བརྗོད་དོ། །
པགས་པའི་མྱུ་གུ་དང་པགས་པའི་མེ་ཏོག་གཉིས་ནི།
པགས་པའི་སྟེང་ངོས་སུ་སྐྱེས་པའི་མེ་ཏོག་དང་ལྗང་མྱུག་ལྟར་གྱུར་་་་་
ཅིང་འདྲ་བའི་ཆ་ནས་པགས་པའི་མེ་ཏོག་དང་པགས་པའི་མྱུ་གུ་ཞེས་་་
བཏགས་སོ། །
བ་སྤུ་ནི། ལུས་ལ་སྐྱེས་པའི་སྤུ་ཆུང་ལ་བ་སྤུ་ཞེས་བརྗོད་དོ། །
ལྟ་བྱེད་ནི། མིག་གི་སྤྱོད་ཡུལ་དུ་གྱུར་པའི་དངོས་པོ་ཐམས་ཅད་
མཐོང་བར་བྱེད་པའི་བྱེད་ལས་ཀྱི་ཆ་ནས་ལྟ་བྱེད་ཅེས་བཏགས་སོ། །
འདྲེན་བྱེད་ནི། དངོས་པོ་ཐམས་ཅད་མིག་གི་སྤྱོད་ཡུལ་དང་
བརྒྱུད་ནས་བློའི་ཡུལ་ལ་འདྲེན་པར་བྱེད་པའི་བྱེད་ལས་ཀྱི་ཆ་ནས་་་་་
བཏགས་སོ། །
ལྷའི་སྒྲོན་མ་ནི། མུན་པ་གསལ་བའི་སྒྲོན་མེ་ལྟར་གྱུར་པས་
དཔེའི་སྒོ་ནས་ལྷའི་སྒྲོན་མ་ཞེས་བཏགས་སོ། །
སྣང་བྱེད་ནི། བྱ་དངོས་ཐམས་ཅད་གསལ་ཞིང་གསལ་བར་སྣང་
བར་བྱེད་པའི་བྱེད་ལས་ཀྱིས་སྣང་བྱེད་ཅེས་བཏགས་སོ། །
153



ཙཆུ་ནི། ལེགས་སྦྱར་གྱི་སྐད་དེ་བོད་སྐད་དུ་སྤྱན་ནམ་མིག་གོ། །
སྤྱན་ཞེས་པ་མིག་གི་ཞེ་ཚིག མིག་ནི་འདོད་རྒྱལ་གྱི་མིང་། །
སྒྲ་འཛིན་དང་ཐོས་འཛིན་གཉིས་ནི། ཕྱི་རོལ་གྱི་སྒྲ་བཟང་
ངན་མཐའ་དག་རྣ་བའི་ཡུལ་དུ་འཛིན་ཞིང་གོ་བར་བྱེད་པས་ན་སྒྲ་་་་
འཛིན་ནམ་ཐོས་འཛིན་ཞེས་བཏགས་སོ། །
ཉན་བྱེད་ནི། སྒྲ་རྣམས་རྣ་བས་ཉན་པར་བྱེད་པའམ་རྣ་བའི་
ཡུལ་དུ་སྡུད་པས་ན་ཉན་བྱེད་ཅེས་བཏགས་སོ། །
སྙན་ནི། སྐབས་འདིར་རྣ་བའི་ཞེ་ཚིག་གོ། །
རྣ་བ་ནི། འདོད་རྒྱལ་གྱི་མིང་ངོ་།།
སྣོམ་བྱེད་ནི། སྣས་སྣོམ་པར་བྱེད་ནས་དྲི་བཟང་ངན་མཐའ་
དག་གི་དབྱེ་བར་འདི་འདྲ་དང་དེ་འདྲ་ཞེས་སྟོན་པའི་ཆེད་ལས་དང་་་་
ལྡན་པའི་ཆ་ནས་སྣོམ་བྱེད་ཅེས་བཏགས་སོ། །
ཤངས་ནི། སྣའི་ཞེ་ཚིག་གོ། །
དྲི་འཛིན་དང་དྲི་ལེན་གཉིས་ནི། སྣས་དྲི་བཟང་ངན་ཐམས་
ཅད་ཀྱི་དབྱེ་བ་འབྱེད་ཅིང་འདོར་ལེན་གྱི་ནུས་པ་དང་ལྡན་པས་ན་དྲི་
འཛིན་ནམ་དྲི་ལེན་ཞེས་བཏགས་སོ། །
སྣ་ནི། འདོད་རྒྱལ་གྱི་མིང་ངོ༌། །
བཅུད་མ་ནི། ཟས་ཀྱི་བྲོ་བའམ་རོ་བཅུད་ལེན་པར་བྱེད་པའི་
བྱེད་ལས་ཀྱི་ཆ་ནས་བཅུད་མ་ཞེས་བཏགས་སོ། །
154



རོ་འཛིན་ནི། རོ་དྲུག(མངར་བ། སྐྱུར་བ། ཁ་བ། བསྐ་བ། ཚ་བ།
ལན་ཚྭ་བ་）ལ་སོགས་པའི་ཟས་ཀྱི་བྲོ་བ་མྱོང་བའམ་འཛིན་པའི་བྱེད་་་
ལས་ཀྱི་ཆ་ནས་རོ་འཛིན་ཞེས་བཏགས་སོ། །
ངག་གི་འདབ་ནི། གཏམ་བརྗོད་སྐབས་ལྕེ་དེ་ཤིང་གི་འདབ་མ་
ལྟར་གཡོ་ཞིང་སྒྲ་དག་ཐོན་པར་བྱེད་པས་ན་ངག་གི་འདབ་མ་ཞེས་་་་་
བརྗོད་དོ། །
སྨྲ་བའི་འབབ་སྟེགས་ནི། སྐད་ཆ་བཤད་སྐབས་ལྕེའི་སྟེང་
སོགས་ནས་བརྗོད་དགོས་པས་སྨྲ་བའི་འབབ་སྟེགས་ཞེས་བཏགས་སོ། །
ལྗགས་ནི། ལྕེའི་ཞེ་ཚིག་ཡིན་ནོ། །
ལྕེ་ནི། འདོད་རྒྱལ་གྱི་མིང་ངོ་། །
ལྡད་བྱེད་ནི། ཟ་བྱའི་ཟས་རིགས་མཐའ་དག་ཁ་ལྡད་ནས་སོས་
ཡང་ཡང་འཆོས་ཏེ་ཞིབ་མོར་བྱེད་པས་ན་ལྡད་བྱེད་ཅེས་བཏགས་སོ། །
མཆེ་བ་ནི། འགྲམ་སོ་དང་མདུན་སོའི་བར་མཚམས་གནས་པའི་
རིང་ཞིང་རྣོ་ངར་ལྡན་པའི་སོ་དེར་མཆེ་བ་ཞེས་བཏགས་སོ། །
ཚེམས་ནི། བྱེ་བྲག་མེད་པར་སོ་སྤྱིའི་ཞེ་ཚིག་གོ། །
གཉིས་སྐྱེས་ནི། ཐོག་མར་སྐྱེས་པའི་ནུ་སོ་དེ་ལོ་བདུན་བརྒྱུད་
མཚམས་ནས་བརྗེས་ཏེ་སླར་སྐྱེས་པའི་བརྟན་སོ་སྟེ་སྐྱེ་ཐེངས་གཉིས་་་་་
བརྒྱུད་དགོས་པས་ན་གཉིས་སྐྱེས་ཞེས་བཏགས་སོ། །
སོ་ནི། འདོད་རྒྱལ་གྱི་མིང་ངོ་། །
155



སོ་གོས་ནི། མཆུས་སོ་རྣམས་གོས་ལྟར་བཏུམས་ཞིང་གཡོགས་
པས་ན་སོ་གོས་ཞེས་འདྲ་བའི་སྒོ་ནས་བཏགས་སོ། །
སྒྲོས་དམར་ནི། མཆུ་སྒྲོས་ཀྱི་ཁ་དོག་དམར་པོ་ཡིན་པའི་ཆ་ནས་
སྒྲོས་དམར་ཞེས་བརྗོད་དོ། །
མཆུ་ནི། ཁའི་ཡ་མཆུ་དང་མ་མཆུ་གཉིས་ཀྱི་སྤྱི་མིང་ཡིན་ནོ། །
གདོང་ནི། གདོང་པའམ་ངོ་གདོང་ཟེར་བས་ན་གདོང་ཞེས་
བརྗོད་དོ། །
ཞལ་ནི། ངོ་གདོང་དང་ཁ་གཉིས་ཀྱི་ཞེ་ཚིག་གོ། །
ཟ་བྱེད་ནི། ཟས་རིགས་རྣམས་ཁས་ཟ་བར་བྱེད་པའི་བྱེད་ལས་
ཀྱི་ཆ་ནས་ཟ་བྱེད་ཅེས་བཏགས་སོ། །
སྨྲ་བའི་སྒོ་ནི། སྨྲ་ཞེས་པ་སྐད་ཆ་བཤད་པའི་དོན་ཏེ་ཁ་ནི་དེའི་
ཚིག་དོན་རྣམས་འབུད་པའི་སྒོ་ལྟ་བུ་ཡིན་པས་ན་སྨྲ་བའི་སྒོ་ཞེས་་་་་་
བཏགས་སོ། །
གཏམ་གྱི་འབྱུང་གནས་ནི། ཚིག་དོན་བཟང་ངན་སྣ་ཚོགས་
འབྱུང་སའི་གནས་ལྟ་བུ་ཡིན་པའི་ཆ་ནས་གཏམ་གྱི་འབྱུང་གནས་ཞེས་
བཏགས་སོ། །
ཁ་ནི། འདོད་རྒྱལ་གྱི་མིང་ངོ་། །
གྲེ་བ་ནི། སྐད་ཀྱི་སྒྲ་གདངས་སྣ་ཚོགས་འབྱིན་པའི་དབང་པོ་སྟེ་
མིད་པའམ་སྐུ་ལ་ཟེར།
156



མགྲིན་ནི། མགྲིན་པ་སྟེ་སྐེའི་མིང་གི་རྣམ་གྲངས་སོ། །
མགུལ་ནི། སྐེ་ཡི་ཞེ་ཚིག་ཡིན་ནོ། །
མགུར་ནི། སྐེ་ཡི་བརྡ་རྙིང་ངོ་། །
སྐེ་ནི། མགོ་དང་ལུས་གཉིས་འབྲེལ་བའི་ཆ་དེའི་མིང་ཡིན་ནོ། །
གསུས་པ་ནི། གྲོད་ཁོག་གི་ཞེ་ཚིག་གོ། །
དཀུ་ནི། ལུས་ཀྱི་དཔྱི་མགོའི་སྟོད་ཀྱི་ཆ་དེ་ལ་དཀུ་ཟེར་རོ། །
ལྟོ་བ་ནི། ཟས་སྣོད་གྲོད་པ་ལ་ལྟོ་བ་ཟེར།
བྲང་སྐྱེས་ནི། ནུ་མ་ནི་བྲང་ལ་སྐྱེས་པས་ན་གནས་ཀྱི་ཆ་ནས་
བྲང་སྐྱེས་ཞེས་བཏགས་སོ། ། །
འོ་འཛིན་ནི། ནུ་མ་ནི་འོ་མ་འཛིན་པའི་སྣོད་ལྟ་བུའི་བྱེད་ལས་
ལྡན་པས་ན་འོ་འཛིན་ཞེས་བརྗོད་དོ། །
ལང་ཚོའི་མཚན་ནི། བུད་མེད་རྣམས་ལང་ཚོ་དར་ལ་བབ་ཅིང་
ལོ་ན་གཞོན་སྐབས་སུ་ནུ་མའང་རྒྱས་ཤིང་འབུར་བའི་མཚན་རྟགས་་་་
དང་ལྡན་པས་ན་ལང་ཚོའི་མཚན་ཞེས་བཏགས་སོ། །
འདོད་པའི་མྱོས་བུམ་ནི། འདོད་ཆགས་ཀྱིས་མྱོས་པར་བྱེད་
པའི་བུམ་པ་ལྟ་བུ་ཞེས་དབྱིབས་དང་བྱེད་ལས་ལྷན་དུ་སྦྲེལ་ནས་་་་་་་
འདོད་པའི་མྱོས་བུམ་ཞེས་བཏགས་སོ། །
ནུ་མ་ནི། བྱིས་པ་དག་གིས་ནུ་བར་བྱ་བའི་སྣོད་དེ་ཉིད་མ་ལ་
ལྡན་པས་ན་ནུ་མ་ཞེས་བརྗོད་པར་འདོད་དོ། །
157



བཤང་ལམ་ནི། བཤང་ཞེས་པ་སྐྱག་པ་སྟེ་སྐྱག་པ་འདོར་སའི་
ལམ་ཡིན་པས་ན་བཤང་ལམ་ཞེས་བཏགས་སོ། །
འོག་སྒོ་ནི། མིའི་ལུས་འོག་ན་གནས་ཤིང་ཡོད་པའི་བུ་གའམ་སྒོ་
ལྟ་བུ་ཡིན་པས་འོག་སྒོ་ཞེས་བརྗོད་དོ། །
འཕོངས་ནི། འཕོངས་ཞེས་པ་ལུས་ཀྱི་སྨད་དེ་ལུས་ཀྱི་སྨད་ཀྱི་ཆ་
ནས་འཕོངས་ཞེས་བཏགས་སོ། །
རྐུབ་ནི། འཕོངས་ཤའམ་འཕོངས་ཚོས་ཏེ། བཤང་ལམ་ཡང་ཟེར།
དཕྱི་ནི། མི་ལ་སོགས་པའི་སྲོག་ཆགས་ཀྱི་བརླ་རུས་དང་ཚང་ར་
སྦྲེལ་བའི་ལྟ་རུས་དེ་ལ་དཔྱི་མགོའམ་དཔྱི་ཁོག་ཟེར་བས་མིང་བསྡུས་་་
ནས་དཔྱི་ཞེས་བརྗོད་དོ། །
སྟ་ཟུར་ནི། མི་ལུས་ཀྱི་དཔྱིའི་རྩེ་མོ་དེ་སྟ་རེའི་ཟུར་དབྱིབས་དང་
འདྲ་བའི་ཆ་ནས་སྟ་ཟུར་ཞེས་བཏགས་སོ། །
དཔྱི་མགོ་ནི། འདོད་རྒྱལ་གྱི་མིང་སྟེ་དཔྱི་ཁག་གམ་དཔྱི་མགོ་
ཟེར་བ་ངག་རྒྱུན་དུ་ཆགས་སོ། །
རྒྱུན་འབབ་ནི། གཅིན་ནི་དུས་རྒྱུན་བཏང་ནས་ཕྱིར་འབབ་
དགོས་པས་ན་རྒྱུན་འབབ་ཅེས་བཏགས་སོ། །
དྲི་ཆུ་ནི། གཅིན་ནི་དྲི་ངན་དང་ལྡན་ལ་ཆུའི་རང་བཞིན་ཅན་
ཡིན་པས་དྲི་ཆུའང་བཏགས་སོ། །
གཅིན་ནི། འདོད་རྒྱལ་གྱི་མིང་སྟེ་ཟས་བཅུད་ཀྱི་སྙིགས་མ་ལུས་
15



ཀྱི་ཕྱི་ལ་འདོར་བྱའི་དྲི་ཆེ་ཆུང་གཉིས་ལས་དྲི་ཆུང་གི་མིང་ངོ་། །
བཤང་པ་ནི། སྤྱིར་བཤང་ཞེས་པ་ཕྱིར་བཏོན་པ་དང་ཕུད་པའི་
དོན་ཡིན་ལ་གསོ་རིག་གི་ཐ་སྙད་ལས་སྐྱག་པའི་མིང་གཞན་ཏེ་མངོན་་་་
བརྗོད་ལས་སྐུག་པའི་མིང་གི་རྣམ་གྲངས་སོ། །
ཕྱི་ས་ནི། སྐྱག་པའི་མིང་གཞན་ཏེ་མིང་གི་རྣམ་གྲངས་ཀྱིས་ཕྱི་ས་
ཞེས་བཏགས་སོ། །
དྲི་ཆེན་ནི། དྲི་མ་སྣ་ཡིས་མི་བཟོད་པ་ཡོད་པའི་ཆ་ནས་དྲི་ཆེན་
དང་གཅིན་ལ་དྲི་ཆུང་ཞེས་བཏགས་ཡོད་དོ།།
རིད་པ་ནི། མི་ཕྱུགས་སོགས་ཀྱི་ལུས་ཟུངས་ཆེས་ཉམས་ནས་ཤ་
རིད་པའམ་གྱོང་པོར་གྱུར་པའི་རྣམ་པ་ཅན་གྱི་མིང་ངོ་། །
སྐེམ་ནི། གོང་དང་འདྲ་བར་ལུས་ཟུངས་ཉམས་ནས་སྐམ་པོར་
གྱུར་པའི་རྣམ་པ་ཅན་ལ་སྐེམ་ཞེས་ཀྱང་བཏགས་སོ། །
ཤ་སྲབ་ནི། ལུས་ཀྱི་ཤའི་རྔམས་ཀ་ཆུང་ཞིང་གྱོང་རིད་དུ་གྱུར་
པས་ན་ཤ་སྲབ་ཅེས་བཏགས་སོ། །
སྟོབས་ཆུང་ནི། ལུས་སྟོབས་ཉམས་ཤིང་ཤེད་ཤུགས་སོགས་ཆུང་
པས་ན་སྟོབས་ཆུང་ཞེས་བཏགས་སོ། །
འཚག་ལྡན་ནི། ལུས་ཟུངས་རྣམ་པར་རྒྱས་ཤིང་ཤ་ཚགས་དམ་
པོར་གྱུར་པས་ན་འཚག་ལྡན་ཞེས་བཏགས་སོ། །
ཤ་རྒྱུས་ནི། ལུས་ཀྱི་ཤ་ཤེད་རྒྱས་ཤིང་ཤ་ཉམས་རྒྱགས་པར་གྱུར་
159



པས་ན་ཤ་རྒྱས་ཞེས་བཏགས་སོ། །
སྟོབས་ལྡན་ནི། སྟོབས་སམ་ཤེད་ཤུགས་ཆེན་པོར་གྱུར་པས་ན་
སྟོབས་ལྡན་ཞེས་བརྗོད་དོ། །
ཚིག་ཉམས་ནི། སྐད་ཆ་བརྗོད་མི་ཤེས་པའམ་ཚིག་བཤད་པའི་
ནུས་པ་དང་མི་ལྡན་པས་ན་ཚིག་ཉམས་ཞེས་བརྗོད་དོ། །
ངག་དབུལ་ནི། སྐད་ཆའམ་སྨྲ་བའི་བརྗོད་སྤོབས་དང་བྲལ་བར་
ཚིག་གི་དབུལ་པོ་ལྟ་བུ་གྱུར་པས་ན་ངག་དབུལ་ཞེས་བཏགས་སོ། །
ལྐུགས་པ་ནི། སྐད་ཆ་བཤད་མི་ཤེས་པའི་མི་ལ་ལྐུགས་པ་ཞེས་
ཟེར་རོ། །
སྟེ་ནི། ལྷག་བཅས་ཀྱི་སྒྲའོ།
གླེན་པ་ནི། བླང་དོར་གྱི་གནས་ལ་མི་མཁས་ཤིང་གཏམ་སྤྱོད་ཀྱི་
ཆ་ལའང་མི་མཛེས་པའི་རྟགས་སོགས་རྒྱུན་དུ་མངོན་པས་ན་གླེན་པ་་་
ཞེས་བཏགས་སོ། །
རྨོངས་པ་ནི། ཤེས་རིག་ཡོན་ཏན་སོགས་མི་ལྡན་པའམ་མི་ཤེས་
པའི་མི་ལ་རྨོངས་པ་ཟེར།
བླུན་པོ་ནི། བླང་དོར་མི་ཤེས་པའམ་ཤེས་རབ་མི་གསལ་པས་ན་
བླུན་པོ་ཞེས་བརྗོད་དོ། །
གྲིམ་ནི། བློ་རིག་གསལ་ཞིང་འཇོན་ཐང་ལྡན་པའི་ཆ་ནས་མི་
གྲིམ་པོ་ཞེས་བརྗོད་དོ། །
160



གྲུང་ནི། རིག་སྟོབས་ཆེ་ཞིང་སྤྱང་གྲུང་ལྡན་པའི་ཆ་ནས་གྲུང་
པོའམ་སྤྱང་གྲུང་ལྡན་པ་ཞེས་བརྗོད་དོ། །
སྨྱུང་པོ་ནི། བླང་དོར་གྱི་གནས་ལ་མཁས་པ་མ་ཟད་རིག་སྟོབས་
ཀྱི་ཕུལ་དུ་ཕྱིན་པའི་ཆ་ནས་སྤྱང་པོ་ཞེས་ཟེར།
སྟེ་ནི། ལྷག་བཅས་ཀྱི་སྒྲའོ། །
ནད་ནི། མི་ལ་སོགས་པའི་ལུས་སེམས་མི་བདེ་ཞིང་ན་ཟུག་སྐྱེས་
པའི་རྣམ་པ་དེ་ལ་ནད་ཅེས་ཟེར།
བྲོ་འཚལ་ནི། བརྡ་རྙིང་སྟེ་ན་ཚ་བྱུང་བའི་དོན་ནོ། ། ་
འདུ་བ་འཁྲུགས་ནི། གསོ་རིག་གཞུང་ལས་འདུ་བ་ཞེས་པ་རླུང་
མཁྲིས་བད་ཀན་གསུམ་གྱི་སྤྱི་མིང་སྟེ་དེ་གསུམ་ཕན་ཚུན་འཁྲུགས་་་་་
པའམ་འགལ་བ་བྱུང་པར་འདུ་བ་འཁྲུགས་པ་ཞེས་བརྗོད་དོ། །
ཟུག་རྔུ་གཅོད་ནི། ལུས་ལ་ན་ཟུག་ཆེན་པོ་ཕོག་ནས་མི་བཟོད་
པའི་སྒྲ་འབྱིན་པས་ན་ཟུག་རྔུ་གཅོད་པའམ་ཟུག་རྔུ་ཤོར་བ་ཞེས་་་་་་་་
བརྗོད་དོ། །
སྣུན་ནི། ནད་དམ་ན་བའི་ཞེ་ཚིག་གོ། །
རྩི་སྨན་ནི། སྨན་ལ་ནད་སེལ་བའི་ཕན་ནུས་ཀྱི་རྩི་བཅུད་དང་
ལྡན་པའི་ཆ་ནས་རྩི་སྨན་ཞེས་བཏགས་སོ། །
ནད་སེལ་ནི། སྨན་གྱིས་ནད་སེལ་བའམ་འཇོམས་པར་ནུས་པའི་
བྱེད་ལས་ཀྱི་ཆ་ནས་ནད་སེལ་ཞེས་བཏགས་སོ། །
i61



རྐྱེན་སྨན་ནི། ནད་ཕོག་པའི་རྐྱེན་གྱི་གཉན་པོར་གྱུར་པས་ན་
རྐྱེན་སྨན་ཞེས་བཏགས་སོ། །
སྨན་ནི། སྨན་ཞེས་པ་ཕན་པའི་དོན་ཏེ་ནད་ཀྱི་གཉན་པོར་གྱུར་
ཞིང་ལུས་སེམས་གསོ་བར་བྱེད་པའི་ཆ་ནས་སྨན་ཞེས་བཏགས་སོ། །
ཏེ་ནི། ལྷག་བཅས་ཀྱི་སྒྲའོ། །
སྨན་པ་ནི། ནད་པའི་ནད་ལ་དཔྱད་ནས་སྨན་སྟེར་བར་བྱེད་
པའི་ཆ་ནས་སྨན་པ་སྟེ་ཨེམ་རྗེ་དང་ལྷ་རྗེའང་མིང་གི་རྣམ་གྲངས་སོ།
མཁྱུད་དཔྱད་པ་ནི། སྨན་པས་ནད་པའི་ལག་པའི་མཁྱུད་ནས་
ནད་ལ་དཔྱད་པར་བྱེད་པའི་ཆ་ནས་མཁྱུད་དཔྱད་པ་ཞེས་ཟེར་རོ། །
འཚོ་བྱེད་ནི། མི་རྣམས་ཀྱི་ན་བ་གསོ་བར་བྱེད་པ་དང་མི་ན་བ་
བདེ་བར་གནས་པར་བྱེད་པའི་ཆ་ནས་འཚོ་བྱེད་ཅེས་བཏགས་སོ། །
རྐྱེན་ཤེས་ནི། ནད་རིགས་བཞི་བརྒྱའི་རྐྱེན་མ་ལུས་པར་ཤེས་
པའི་ཆོ་ནས་རྐྱེན་ཤེས་ཞེས་ཡོན་ཏན་གྱི་སྒོ་ནས་བཏགས་སོ། །
ཚེ་རིག་ནི། མི་རྣམས་རང་རང་ལས་དབང་གིས་དུས་ལ་ཐུག་པ་
མ་གཏོགས་ཚེ་ཡི་རིག་འཛིན་སྩོལ་བའམ་ཚེ་རིང་པོ་གནས་པར་བྱེད་་་
པའི་ཆ་ནས་ཚེ་རིག་ཅེས་བཏགས་སོ། །
བཀོད་ནི། རྒྱུན་གྱིས་ལེགས་པར་སྤྲས་པའམ་བརྒྱན་པ་ལ་བཀོད་
ཅེས་བཏགས་སོ། །
སྤུས་ནི། སྤུས་ཞེས་པ་བརྡ་རྙིང་སྟེ་རྒྱན་ཆ་སོགས་ལུས་ལ་
162



བཏགས་པའམ་གོས་བཟང་པོ་སོགས་གྱོན་པའི་དོན་ལ་སྤྲས་ཞེས་ཟེར།
སྤྱད་དང་སྤུས་དང་སྤ་རྣམས་ནི། རྒྱན་གོས་བཟང་པོ་སོགས་
ཀྱིས་ལུས་ལ་མཛེས་པར་བྱེད་པའམ་བརྒྱན་པའི་མིང་གི་རྣམ་གྲངས་་་་
ཡིན་ནོ། །
དབུ་རྒྱན་ནི། དབུ་ཞེས་པ་མགོ་བོའི་ཞེ་ཚིག་སྟེ་དབུ་རྒྱན་ནི་མགོ་
བོར་མཛེས་པར་བྱེད་པའི་ཆ་བྱེད་དམ་བརྒྱན་པར་བྱེད་པའི་དོན་གྱིས་
དབུ་རྒྱན་ཞེས་བརྗོད་དོ། །
ཅོད་པན་ནི། ཞྭ་མོ་དང་དབུའམ་མགོའི་རྒྱན་ཆ་དང་གཙུག་
ཕུད་དེ་རལ་པའི་ཐོར་ཅོག་སོགས་དུ་མར་འཇུག་ཅིང་འདིར་ལྷ་མི་་་་་
སོགས་ཀྱི་མགོ་དང་སྐྲ་གང་རུང་ལ་དར་གོས་སོགས་དཀྲིས་པའམ་་་་་
བཅིངས་པར་བྱས་ནས་ཐུར་དུ་དཔྱངས་པ་དེར་ཅོད་པན་ཟེར་རོ། །
ཕྲོག་ཞུ་ནི། དབུ་རྒྱན་བྱེ་བྲག་པ་ཞིག་གི་མིང་ངོ༌། །
རྩེ་ཕྲན་ནི། རྟའི་སྤྱི་གཙུག་གི་ཐོད་སྒྲ་དེར་རྩེ་ལུ་ཟེར་ལ་དེ་གྱེན་
དུ་དཀྲིས་ནས་བསྡམས་པའམ་བཅིངས་པར་བྱེད་པའི་དར་ཚོན་ལ་རྩེ་
ཕྲན་ཟེར་རོ། །
，
འཁྱིལ་བ་ཅན་ནི། གསེར་དངུལ་ཟངས་ལྕགས་ཀྱི་ཨ་ལོང་དང་
གཡུ་བྱུར་སོགས་རྣ་བར་འཁྱིལ་བའི་ཚུལ་གྱིས་འདོགས་པར་དབྱིབས་་་
དང་རྣམ་པའི་ཆ་ནས་འཁྱིལ་བ་ཅན་ཞེས་བཏགས་སོ། །
རྣ་རྒྱན་ནི། རྣ་བའི་རྒྱན་ཆ་ཡིན་པས་ན་རྣ་རྒྱན་ཞེས་བརྗོད་དོ། །
163



མགྲིན་རྒྱན་ནི། མགུལ་དང་མགྲིན་ཞེས་པ་གོང་བཤད་ལྟར་སྐྱེ་
ཡི་མིང་སྟེ་དེ་མཛེས་བྱེད་ཀྱི་གསེར་དངུལ་གཡུ་བྱུར་སོགས་ཀྱིས་བཟོས་
པའི་རྒྱན་ཆ་བཏགས་པའམ་འདོགས་ཆའི་རིགས་ལ་མགྲིན་རྒྱུན་ཞེས་་
བརྗོད་དོ། །
ཕྱང་ཕྲུལ་ནི། རིན་པོ་ཆེ་ལས་བཟོས་པའམ་གྲུབ་པའི་དོ་ཤལ་ཏེ་
དེ་མགུལ་བ་ནས་མ་འདྲེས་པར་ཐུར་དུ་འཕྱང་སྟེ་བརྒྱན་པས་ན་ཕྱིར་་་
ཕྲུལ་ཞེས་བརྗོད་དོ། ། །
དོ་ཤལ་ནི། གཡུ་བྱུར་མུ་ཏིག་སོགས་ཕྲེང་བར་བསྟར་ནས་སྣེ་
ཐུར་དུ་འཕུང་ཏེ་བརྒྱན་པའི་ཐོད་རྒྱུན་དང་བྲང་དང་མགུལ་བ་སོགས་
ཀྱི་རྒྱན་ཆའི་མིང་ངོ་། །
འོག་པག་ནི། སྐེད་པ་མན་དུ་འཕུང་ནས་བཏགས་རྒྱུའི་དྲ་བ་དྲ་
ཕྱེད་སོགས་བྱས་པའི་རྒྱན་ཆའི་རིགས་ཤིག་ལ་འོག་པག་ཟེར་རོ། །
སྐ་རགས་རྒྱུན་ཅན་ནི། སྤྱིར་བུད་མེད་རྣམས་ཀྱི་སྐེད་རགས་ལ་
རིགས་མང་པོ་ཡོད་པ་ལས་དཔེར་ན་སྐེད་རགས་ཆབ་ཁྲ་ཞེས་པ་ནི་རྒྱུ་་
གསེར་དངུལ་བཀྲ་མ་ལས་བཟོས་པ་མ་ཟད་གཟི་བྱུར་གཡུ་གསུམ་་་་་་
སོགས་རིན་པོ་ཆེ་ཤ་སྟག་གིས་ཕྲ་བརྒྱན་སྤྲས་པས་ན་སྐ་རོགས་རྒྱན་་་་་
ཅན་ཟེར་རོ། །
ཁ་བའི་བྱེ་མ་ནི། དཔེར་གངས་ཀྱི་བྱེ་མ་སྟེ་ཕྲ་ཞིང་ཞིབ་པའི་ཁ་
བའི་རྡུལ་ཕྲན་དུ་མ་ཚོགས་པ་ལས་གོང་བུ་གཅིག་ཏུ་གྲིལ་བ་ལྟ་བུའི་་་་
164



རྣམ་པ་དང་མཚུངས་པའི་ཆ་ནས་ཁ་བའི་བྱེ་མ་ཞེས་བཏགས་སོ། །
ཟླ་བའི་ཐལ་ནི། ཟླ་བའི་སྙིང་པོ་དང་མཚུངས་པ་ཐལ་ཆེ་བས་ན་
ཟླ་བའི་ཐལ་ཞེས་བརྗོད་དོ། །
ནུས་ལྡན་ནི། དྲི་ཆེ་བའི་ནུས་པ་དང་ལྡན་པའི་ཆ་ནས་ནུས་ལྡན་
ཞེས་བཏགས་སོ། །
སྤྲིན་སྙིང་ནི། སྤྲིན་དཀར་པོའི་སྙིང་པོ་དང་འདྲ་ཆེས་པའི་ཁ་
དོག་གི་ཆ་ནས་སྤྲིན་སྙིང་ཞེས་བཏགས་སོ། །
ག་པུར་ནི། ལེགས་སྦྱར་གྱི་སྐད་དེ་བོད་སྐད་དུ་ལུས་རྒྱུས་སམ་
རབ་བསིལ་ཞེས་རྩི་སྨན་རིགས་ཀྱི་མཆོག་ཏུ་གྱུར་པ་ཞིག་གོ། །(དེ་ལ་
རོ་བསྐ་ལ་ཚ་བ་ཞུ་རྗེས་བསིལ་བ། རྒྱས་ཚད་གསོད་པ་དང་སྙིང་ཚད་
སེལ་བ་བཅས་ཀྱི་ནུས་པ་ཡོད་དོ། །）
རི་དྭགས་ལྟེ་བ་ནི། རི་དྭགས་གླ་བའི་ལྟེ་བ་ལས་གླ་རྩི་བྱུང་བས་
ན་རི་དྭགས་ལྟེ་བ་ཞེས་བརྗོད་དོ། །
སྦྲུལ་སྐྲག་བྱེད་ནི། གླ་རྩིའི་དྲི་མ་ཕོག་པ་ཙམ་གྱིས་སྤྲུལ་རྣམས་
སྐྲག་ནས་བྲོས་འགྲོ་བའི་བྱེད་ལས་ཀྱི་ཆ་ནས་སྤྲུལ་སྐྲག་བྱེད་ཅེས་་་་་་
བཏགས་སོ། །(དེ་ཡང་གླ་རྩི་མ་ཟད་གླ་སྤུ་ཙམ་གྱིས་སྦལ་པ་རྣམས་
སྐྲག་ཅིང་འགོག་ནུས་སོ། །）
མྱོས་པའི་མཚན་མ་ནི། འདོད་པས་མྱོས་པའི་མཚན་མའམ་
མཚན་མ་ལས་བྱུང་བས་ན་མྱོས་པའི་མཚན་མ་ཞེས་ནུས་པའམ་འབྱུང་
165



ཡུལ་གྱི་ཆ་ནས་མིང་དེ་ལྟར་བཏགས་སོ། །
གླ་རྩི་ནི། རི་དྭགས་གླ་བའི་ཟུངས་བདུན་གྱི་སྙིང་པོ་ལས་ཀྱང་
སྙིང་པོའམ་རྩི་བཅུད་ཡིན་པས་ན་གླ་རྩི་ཞེས་རྒྱུ་ལས་འབྲས་བུ་ཐོན་་་་་
པའི་མིང་ངོ༌། །
ཀུན་མཐོང་ནི། དངོས་པོ་ཐམས་ཅད་ཀྱི་གཟུགས་བརྙན་ཇི་
བཞིན་དུ་མེ་ལོང་ནང་དུ་མཐོང་ཐུབ་པའམ་གསལ་བར་ནུས་པས་ན་་་་
ཀུན་མཐོང་ཞེས་བྱེད་ལས་ཀྱི་སྒོ་ནས་བཏགས་སོ། །
བཞིན་སྣོད་ནི། བཞིན་ཞེས་པ་ངོ་གདོང་གི་ཞེ་ཚིག་སྟེ་གདོང་གི་
སྣོད་དང་འདྲ་བའི་བྱེད་ལས་ཀྱིས་བཞིན་སྣོད་ཅེས་བཏགས་སོ། །
མ་ཀུ་ར་ནི། ལེགས་སྦྱར་གྱི་སྐད་དེ་དེ་ཉིད་བོད་སྐད་དུ་བསྒྱུར་
ན་མེ་ལོང་ཞེས་པའི་དོན་ནོ། །
བྱི་དོར་ནི། བྱི་དོར་ཞེས་པ་གདོང་གི་ནག་ནོག་མི་གཙང་པ་
ཐམས་ཅད་ཕྱིས་པའི་དོན་ཏེ། དེ་ཉིད་ཕྱིས་པ་ལ་ཚད་ལེན་གྱི་ལྟ་བྱེད་
ཡོ་ཆས་ཡིན་པས་ན་བྱི་དོར་ཞེས་པ་དོན་གྱི་ཆ་ནས་བཏགས་པའོ། །
མེལ་ཚེ་ནི། གདོང་སྲུང་བར་བྱེད་པའི་བྱ་བའི་ཆ་ནས་མེལ་ཚེ་
ཞེས་དོན་གྱིས་བཏགས་པའོ། །
མེ་ལོང་ནི། མེ་ལོང་ཞེས་པ་གཟུགས་བརྙན་སོགས་འཆར་བར་
བྱེད་པའི་ཡོ་བྱེད་དེ་ཉིད་ཀྱི་མིང་ངོ༌། །
ཁྱིམ་གྱི་ནོར་བུ་ནི། སྒྲོན་མེས་མཚན་མོར་དུད་ཁྱིམ་རེ་རེ་བཞིན་
166



གྱི་མུན་པའི་སྡུག་བསྔལ་སེལ་ཞིང་བཅོམ་པར་ནུས་པའི་ནོར་བུ་ལྟར་་་
མཐོང་པས་ཁྱིམ་གྱི་ནོར་བུ་ཞེས་ཡོན་ཏན་ནམ་བྱེད་ལས་ཀྱི་ཆ་ནས་་་་་
བཏགས་སོ། །
སྣུམ་ཟ་ནི། སྒྲོན་མེས་མར་དང་སྣུམ་གྱི་རིགས་མཐའ་དག་ཟ་
བར་བྱེད་པའི་བྱེད་ལས་ཀྱི་ཆ་ནས་སྣུམ་ཟ་ཞེས་བཏགས་སོ། །
སྣང་གསལ་ནི། འོད་ཀྱིས་གསལ་བའམ་སྣང་བས་ཁྱབ་པར་གྱུར་
པས་ན་སྣང་གསལ་ཞེས་བཏགས་སོ། །
སྒྲོན་མེ་ནི། སྣུམ་མེར་སྦྱར་ནས་གསལ་བར་བྱེད་པའི་ཆ་ནས་
སྒྲོན་མེ་ཞེས་བཏགས་སོ། །
མར་མེ་ནི། མར་ལ་བརྟེན་ནས་འབར་བའི་མེ་ལྕེ་ཡིན་པས་ན་
མར་མེ་ཞེས་བརྗོད་དོ། །
བགོ་བ་ནི། གོས་གྱོན་པའི་བྱ་བའི་མིང་ལ་བགོ་བ་ཟེར།
དགབ་བྱ་ནི། ལུས་སོགས་ཕྱིར་མངོན་པར་དགབ་བྱའི་གོས་
དགབ་རྒྱུ་དེ་ཉིད་ཡིན་པས་ན་མིང་དེ་སྐད་དུ་བཏགས་སོ །
གཅེར་སྐྱོབ་ནི། ལུས་གཅེར་བུར་མི་སྣང་བར་སྐྱོབ་བྱེད་དེ་ཉིད་
ཡིན་པའི་ཕྱིར་ན་དེ་སྐད་ཅེས་བཏགས་སོ། །
ན་བཟའ་ནི། གོས་ཀྱི་ཞེ་ཚིག་ཡིན་ནོ། །
གོས་ནི། གྱོན་པའི་རིགས་སྤྱི་ལ་ཁྱབ་པའི་མིང་ངོ་། །མངོན་བརྗོད་
ཀྱི་བསྟན་བཅོས་རྒྱ་མཚོའི་ཆུ་ཐིགས་ལས་གསུམ་པའི་སྐབས་ཏེ་མི་ལ་་་
167



སོགས་པའི་རབ་ཏུ་བྱེད་པ་བཤད་ཟིན་ཏོ། །
བཞི་པ། བྲམ་ཟེ་དང་རྒྱལ་རིགས་ལ་སོགས་པའི་རབ་ཏུ་
བྱེད་པ་ནི།
ས་བོན་ལས་བྱུང་ནི། རྒྱུ་ལས་འབྲས་བུ་བྱུང་བ་སྟེ། འདིར་ཕའི་
ཁམས་དཀར་པོ་ལས་རིགས་རྒྱུད་བྱུང་བའི་དོན་ལ་གོ། །
གདུང་དང་རུས་གཉིས་ནི། མིའི་རིགས་རྒྱུད་ཀྱི་གཙོ་བོ་ཕའི་
གདུང་རུས་ལས་བརྩི་དགོས་ཏེ། དཔེར་ན། བོད་ཀྱི་གདུང་རུས་ཆེན་
བཞི་ཞེས་པ་ལྟ་བུའོ། །
ཆོ་འབྲང་ནི། མའི་ཁྱིམ་རྒྱུད་ཀྱི་མིའི་མིང་སྟེ། དེ་ཡང་མི་རབས་
བདུན་ཡན་ཆད་འབྲེལ་བ་མེད་པའི་ཕོ་མོ་གཉེན་སྒྲིག་པ་ལས་སྐྱེས་་་་་་
པའི་ཕྲུ་གུ་ནི་རིགས་བརྒྱུད་བཟང་བར་བརྩི་བའོ། །
ཤ་ཉེ་ནི། ཤ་རུས་དག་ཉེ་བར་འབྲེལ་བའི་དབང་གིས་ཤ་ཉེ་ཞེས་
བརྗོད་དོ། །
སྣག་ལས་སྐྱེས་ནི། ཤ་ཉེ་ཞེས་པའི་དོན་དང་འདྲ་སྟེ། འདིར་
གཙོ་བོར་མའི་རྒྱུད་པ་ལས་བྱུང་བའི་གཉེན་བཤེས་ལ་ཟེར་རོ། །
རིགས་རྒྱུད་ནི། ཕ་མ་གཅིག་པའི་རྒྱུད་པ་ལས་མཆེད་ཅིང་བྱུང་
བས་ན་རིགས་རྒྱུད་ཅེས་བཏགས་སོ། །
འཕགས་རིགས་ནི། རིགས་རྒྱུད་དག་ལས་ཁྱད་དུ་འཕགས་པར་
གྱུར་བས་ན་འཕགས་རིགས་ཞེས་ཟེར་བ་ཡིན་ནོ། །
168



ཚངས་སྤྱོད་ནི། ཚུལ་ཁྲིམས་རྣམ་པར་དག་པས་སྤྱོད་པ་གཙང་
ཞིང་འཇིག་རྟེན་ཆོས་བརྒྱུད་ལ་སོགས་སྐྱོན་གྱིས་མ་གོས་པས་ན་ཚངས་
སྤྱོད་ཅེས་བཏགས་སོ། །
ནགས་གནས་ནི། དབེན་གནས་ནགས་ཁྲོད་དག་ལ་ཚེ་དང་སྒྲུབ་
པ་མཉམ་པར་བཞུགས་པས་ན་ནགས་གནས་ཞེས་གནས་ཡུལ་གྱི་སྒོ་་་་
ནས་བཏགས་སོ། །
དགེ་སློང་ནི། སོ་ཐར་རིས་བདུན་གྱི་ནང་གསེས་ཚུལ་ཁྲིམས་
ཉིས་བརྒྱ་ལྔ་བཅུ་རྩ་གསུམ་བསྲུང་བར་ཁས་ལེན་ཅིང་། དེའི་སྡོམ་པ་ཆོ་
ག་བཞིན་ལེན་པའི་གང་ཟག་ལ་ཟེར།
སྔོན་སྐྱེས་ནི། འཇིག་རྟེན་འདིར་བྲམ་ཟེའི་རིགས་ནི་སྔོན་མའམ་
ཐོག་མར་སྐྱེས་པར་གྲགས་པས་ན་སྔོན་སྐྱེས་ཞེས་བཏགས་པའོ། །
གཉིས་སྐྱེས་ནི། དང་པོ་ལྷར་སྐྱེས་ཤིང་དེ་ནས་མིར་སྐྱེས་པར་
གྱུར་པས་ན་གཉིས་སྐྱེས་ཞེས་བརྗོད་དོ། །
ཚངས་པའི་བུ་ནི། ལྷ་ཚངས་པ་ལས་སྐྱེས་པར་གྲགས་པས་
ཚངས་པའི་བུ་ཞེས་བཏགས་སོ། །
ཁ་སྐྱེས་ནི། ལྷ་ཚངས་པའི་ཁ་ནས་སྐྱེས་པར་གྲགས་པས་ཁ་སྐྱེས་
ཞེས་བཏགས་སོ། །
མགྲིན་སྐུད་ནི། བྲམ་ཟེ་རྣམས་ཀྱི་མཚོན་རྟགས་སུ་མགྲིན་པར་
སྐུད་རྒྱུན་འདོགས་སྲོལ་གྱིས་མགྲིན་སྐུད་ཅེས་བཏགས་སོ། །
169



བྲམ་ཟེ་ནི། སྔོན་རྒྱ་གར་དུ་བྱུང་བའི་རིགས་རྒྱུད་ཅིག་གི་མིང་
ཡིན་ཞིང་བྲ་ཧ་མ་ཞེས་པའི་ཟུར་ཆག་ནས་བྲམ་ཟེ་ཞེས་བཏགས་སོ། །
སྡོམ་བརྩོན་དང་ཐུབ་པ་གཉིས་ནི། ཆོས་ཀྱི་སྡོམ་ཁྲིམས་བསྲུང་
བར་བརྩོན་པ་དང་། དགེ་བའི་ལས་བྱ་བར་དཀའ་ཐུབ་ཀྱི་འཁུར་ལེན་
བཟོད་པས་ན་སྡོམ་བརྩོན་དང་ཐུབ་པ་ཞེས་རིམ་པར་བཏགས་སོ། །
དཀའ་ཐུབ་སྤྱོད་ནི། ལྟོ་གོས་སོགས་ངན་ངོན་ཙམ་གྱིས་ཆོག་
ཤེས་ནས་དབེན་པའི་ནགས་ཁྲོད་དུ་དཀའ་བ་ཆེད་དུ་བཟོད་ནས་སྒྲུབ་
པ་ཉམས་ལེན་གྱིས་གནས་པས་ན་དཀའ་ཐུབ་སྤྱོད་ཅེས་བཏགས་སོ། །
བདེན་སྨྲ་ནི། ངག་ནས་རྫུན་སོགས་མི་གནས་ཤིང་གཏམ་དྲང་
བདེན་དུ་སྨྲ་བས་ན་བདེན་སྨྲ་ཞེས་བརྗོད་དོ། །
གཙང་གནས་ནི། གནས་གཙང་མ་དག་ལ་དགའ་ཞིང་གནས་
པས་ན་གཙང་གནས་ཞེས་བཏགས་སོ། །
ཀུན་ཏུ་རྒྱུ་ནི། གནས་ངེས་མེད་དུ་རྒྱུ་ཞིང་གང་སར་སྡོད་པས་ན་
ཀུན་ཏུ་རྒྱུ་ཞེས་ཁྱད་ཆོས་ཀྱི་སྒོ་ནས་བཏགས་སོ། །
མི་སྨྲ་དང་ངག་བསྡམས་གཉིས་ནི། རྟག་པར་དབེན་པའི་རི་
ཁྲོད་དག་ལ་གནས་བཅས་ཤིང་ངག་སྒོ་བསྡམས་ཏེ་ཅི་ཡང་མི་སྨྲ་བ་
ན་མི་སྨྲ་དང་ངག་བསྡམས་ཞེས་བཏགས་པའོ། །
དྲང་སྲོང་ནི། རང་གི་ལུས་ངག་ཡིད་གསུམ་གྱི་སྒོ་དྲང་པོར་
བསྲངས་ཤིང་གཞན་གྱི་ལུས་ངག་ཡིད་གསུམ་གྱི་སྒོ་དྲང་པོར་བསྲང་དུ་
170



བཅུག་པས་ན་དྲང་སྲོང་ཞེས་བཏགས་སོ། །
བློ་ལྡན་ནི། བློ་གྲོས་དང་ཤེས་རབ་ཕུལ་དུ་བྱུང་བ་དང་ལྡན་པས་
ན་བློ་ལྡན་ཞེས་བརྗོད་དོ། །
སེམས་ཤེས་ནི། བསམ་བློ་གཏོང་ཤེས་པའམ་ལེགས་ཉེས་ཀྱི་
མཐའ་འབྱེད་མཁས་པ་ལ་ངག་རྒྱུན་དུ་མི་བསམ་ཤེས་ཅན་ཞེས་པ་་་་་་
དང་དོན་འདྲའོ། །
དུས་ཡིག་ཅན་ནི། སེམས་ལ་འཆར་བའི་དོན་རྣམས་དུས་ཐོག་
ཏུ་ཡི་གེར་འབྲི་བའི་ཡོན་ཚད་དང་ལྡན་པས་ན་དུས་ཡིག་ཅན་ཞེས་་་་
བཏགས་སོ། ། །
དཔྱོད་ལྡན་ནི། བྱ་བའི་ཆ་ནས་རང་གི་རྣམ་དཔྱོད་རྩལ་ལ་
བརྟེན་ནས་རགས་པར་བརྟགས་ཤིང་ཕྲ་བར་དཔྱད་ལ་མཁས་པས་ན་་
དཔྱོད་ལྡན་ཞེས་བརྗོད་དོ། །
རྣམ་གསལ་ནི། རྣམ་དཔྱོད་རིག་པའི་ཤེས་རབ་གསལ་ཞིང་ཆེ་
བས་ན་རྣམ་གསལ་ཞེས་བརྗོད་དོ། །
དྲན་པའི་དབང་ནི། དྲན་ཤེས་བརྟན་ཅིང་ཤེས་བྱའི་གནས་
ཀུན་ལ་མཆོག་ཏུ་མངའ་བརྙེས་པས་དྲན་པའི་དབང་ཞེས་ཟེར་རོ། །
གསལ་སྒོ་ནི། རིག་པའི་བློ་སྒོ་ཧ་ཅང་གསལ་བས་ན་གསལ་སྒོ་
ཞེས་བཏགས་སོ། །
ཀུན་རིག་ནི། ཤེས་བྱའི་གནས་ཀུན་མ་ལུས་པར་གསལ་ཞིང་
171



རིག་པས་ན་ཀུན་རིག་ཅེས་བརྗོད་དོ། །
གྲངས་ཅན་ནི། ཤེས་བྱའི་རྣམ་གྲངས་མཐའ་དག་བློར་ཐོགས་
མེད་དུ་ངེས་པས་གྲངས་ཅན་ཞེས་བཏགས་སོ། །
མཛངས་ནི། མཁས་པའི་དོན་ཏེ་ཐབས་ལ་མཁས་ཤིང་ཤེས་རབ་
ལྡན་པས་ན་མཛངས་པའམ་མཛངས་མི་ཟེར་རོ། །
རིག་པའི་དཔའ་བོ་ནི། འཆད་རྩོད་རྩོམ་པ་སྟེ་མཁས་པའི་བྱ་
བ་རྣམ་གསུམ་གང་ལ་གང་འཚམས་ཀྱིས་ཐོགས་པ་མེད་པར་གྱུར་པས་
ན་རིག་པའི་དཔའ་བོ་ཞེས་བྱའོ། །
མཁས་པ་ནི། ཆོས་དང་འཇིག་རྟེན་གང་གི་ཆ་ལའང་རྨོངས་པ་
མེད་པས་མཁས་པ་ཞེས་ཟེར།
ལམ་སྟོན་ནི། བླང་དོར་གྱི་གནས་ལ་འདི་དང་དེ་ཞེས་སྟོན་པར་
བྱེད་པས་ན་ལམ་སྟོན་ཟེར།
བླ་མ་ནི། ཡོན་ཏན་གྱི་ཆ་ནས་རང་ལས་མཐོ་བས་ན་བླ་མ་ཞེས་
བརྗོད་དོ། ། །
སློབ་དཔོན་ནི། ཤེས་བྱ་རིག་པའི་གནས་སམ་སྐྱབས་འགྲོ་ཚིག་
བཞི་ཙམ་སོགས་རང་ལ་འཆད་པའམ་སློབ་པར་བྱེད་པའི་ཆ་ནས་སློབ་
དཔོན་ཞེས་བརྗོད་པར་རིགས་སོ། །
གྲྭ་པ་ནི། རིག་པའི་གནས་སམ་ཆོས་བྱེད་སའི་རྭ་བར་ཚོགས་
པའམ་ཞུགས་པའི་ཆ་ནས་གྲྭ་པ་ཞེས་བཏགས་སོ། །
172



E
.
ཉེ་གནས་ནི། བླ་མ་སློབ་དཔོན་དང་ཉེ་བར་གནས་པའམ་དྲུང་
དུ་གཅར་བས་ན་ཉེ་གནས་ཞེས་བརྗོད་དོ། །
སློབ་མ་ནི། ཐུན་མོང་དང་ཐུན་མོང་མ་ཡིན་པའི་གནས་གང་
ཞིག་སློབ་པར་བྱེད་པའི་ཆ་ནས་སློབ་མ་ཞེས་བཏགས་སོ། །
ཚོགས་པ་དང་འདུས་གཉིས་ནི། དུ་མ་མཉམ་དུ་འཛོམས་པ་
ལ་ཚོགས་པའམ་འདུས་པ་ཞེས་མང་བའི་ཆ་ནས་བཏགས་སོ། །
་་ འཁོར་ནི། རྒྱལ་པོ་སོགས་གཙོ་བོའི་ཉེ་འཁོར་དུ་གནས་པའམ་
ཞབས་འདེགས་ཞུ་མཁན་ལ་འཁོར་རམ་ཉེ་འཁོར་ཡང་ཟེར།
བརྟུལ་ཞུགས་ནི། བྱ་བ་སྔ་མ་བསྡུས་ནས་ཕྱི་མར་ཞུགས་པ་སྟེ།
ཐ་མལ་པའི་སྤྱོད་པ་བརྟུལ་ནས་མཆོག་གི་ལས་ལ་ཞུགས་པས་ན་་་་་་་
བརྟུལ་ཞུགས་ཞེས་ཟེར་རོ། །
གསོ་སྦྱོང་ནི། ཟླ་དུས་ཚེས་གྲངས་ངེས་ཅན་ལ་དགེ་ཚུལ་སློང་
གིས་ཉེས་ལྟུང་བཤགས་སྡོམ་བྱེད་པ་དང་། ཁྱིམ་པ་པས་ཉིན་ཞག་རེའི་
མཐའ་ཅན་དུ་སྡོམ་པ་བསྲུང་སྟེ་དགེ་སྒྲུབ་སྡིག་སྤོང་བྱེད་པའི་ཆོ་ག་ལ་་
གསོ་སྦྱོང་ཞེས་ཟེར།
བསྙེན་གནས་ནི། ཉིན་ཞག་རེའི་མཐའ་ཅན་དུ་བསྲུང་བའི་ཁྱིམ་
པའི་སོ་ཐར་སྡོམ་པའི་བྱེད་སྒོ་ཞིག་ལ་ཟེར།
རྒྱུད་བདུན་པ་ནི། རྒྱུད་སྡེ་བཞིའི་སྟེང་དུ་རྟོག་པའི་རྒྱུད་དང་
གཉིས་ཀའི་རྒྱུད་དང་རྣལ་འབྱོར་ཆེན་པོའི་རྒྱུད་བཅས་བསྣན་པས་་་༌་
173



རྒྱུད་བདུན་པ་ཞེས་ཟེར།
མཐོ་རིས་དོན་ནི། རང་ཉིད་མངོན་མཐོ་ལྷ་མིའི་གོ་འཕང་
འཐོབ་པ་ཁོ་ནའི་ཆེད་དུ་དམིགས་པ་ཡིན་པས་མཐོ་རིས་དོན་ཞེས་་་་་་
བཏགས་སོ། །
སྦྱིན་སྲེག་དང་མཆོད་སྦྱིན་གཉིས་ནི། འདིར་ཤིང་སོགས་རྫས་
སྦྱོར་རྣམས་ཚང་བར་བསྡུས་ནས་མེར་བསྲེགས་ཏེ་ལྷར་མཆོད་པས་ན་་
སྦྱིན་སྲེག་གམ་མཆོད་སྦྱིན་ཞེས་མིང་བཏགས་སོ། །
གསར་འོངས་ནི། རང་ཁྱིམ་དུ་སྔར་ཡོང་མ་མྱོང་པའི་མི་གསར་
པ་འོང་པར་གསར་འོངས་ཞེས་བཏགས་སོ། །
གློ་བུར་འོངས་པ་ནི། དུས་ངེས་མེད་ཀྱི་ནང་དུ་ཐོན་པའམ་
བསླེབས་པས་ན་གློ་བུར་འོངས་པ་ཞེས་བརྗོད་དོ། །
མགྲོན་པོ་ནི། གདན་ཞུས་ཡོད་མེད་གང་ལྟར་རུང་ཕྱི་ནས་རང་
ཁྱིམ་དུ་ཐོན་པའི་མི་ཡིན་པས་མགྲོན་པོ་ཞེས་བཏགས་སོ། །
ཡོན་ནི། སྤྱིར་དཀོན་མཆོག་གསུམ་དང་ལྷ་བླ་མ་དགེ་བའི་བཤེས་
གཉེན་གང་རུང་ལ་དངོས་པོ་སོགས་འབུལ་བའི་མིང་ལ་ཡོན་ཞེས་་་་་
བརྗོད་དོ། །(རིན་ལའང་།）
མཆོད་པ་ནི། རང་ཉིད་ཚོགས་རྫོགས་བསོད་ནམས་ཀྱི་ཆེད་དུ་
ཁ་ལག་གཙང་མ་དང་དང་དད་མོས་གསུམ་གྱི་སྒོ་ནས་བསྐྱབ་ཡུལ་་་་་
དཀོན་མཆོག་གསུམ་པོའམ་གང་རུང་སོགས་ལ་དངོས་བཤམས་ཡིད་་་
174



ཀྱི་མཆོད་སྤྲིན་ནམ་བླ་དགོན་སོགས་ལ་དངོས་པོ་འབུལ་བར་མཆོད་པ་
ཞེས་བརྗོད་དོ། །
མེ་ཏོག་ནི། མར་མེ་དྲི་ཆབ་ཅེས་སོགས་མཆོད་རྫས་སྣ་ལྔའི་
གསུམ་པ་མེ་ཏོག་ཡིན་པས་ན་དེ་སྐད་ཅེས་བཏགས་སོ། །
ཕུལ་དང་དབུལ་དང་འབུལ་གསུམ་ནི། འདི་གསུམ་པོར་དུས་
གསུམ་གྱི་ཁྱད་པར་ཡོད་པ་མ་གཏོགས་དོན་གཅིག་ཡིན་ཏེ། དཔེར་ན།
དབུལ་བྱའི་དངོས་པོ། འབུལ་བྱེད་མི་དང་དེའི་ལག་པ་སོགས། ཕུལ་
ཟིན་པ་ནི་དུས་འདས་པའོ། །གང་ལྟར་ཡང་དོན་ནི་འོག་ནས་གོང་ལ་
དངོས་པོ་སོགས་ཕུལ་བའམ་སྤྲད་པའི་མིང་ཡིན་ནོ། །
སྦྱིན་དང་གཏོང་བ་གཉིས་ནི། རྒྱུ་ནོར་དངོས་པོ་སོགས་རང་
གི་ལག་ནས་གཞན་ལ་ཕར་སྤྲད་པའམ་སྟེར་བའི་དོན་དེ་ལ་སྦྱིན་་་་་་་་
པའམ་གཏོང་བ་ཞེས་བཏགས་སོ། །
བྱིན་ནི། སྦྱིན་པའི་དོན་གྱི་དུས་འདས་པའི་ཚིག་ཡིན་ནོ། །
ཉེ་རེག་ནི། བརྡ་རྙིང་སྟེ། ཁྲུས་ཀྱི་མིང་ངོ་། །
ཞལ་བསིལ་དང་ཁ་བཤལ་གཉིས་ནི། དང་པོ་ནི་ད་ལྟའི་སྐད་
ཀྱི་ཁ་ལག་བཀྲུ་ཞེས་པ་དང་། གཉིས་པ་ནི་སོ་བཀྲུས་ནས་ཆུས་ཁ་
བཤལ་བར་བྱེད་པའི་དོན་ནོ། །
འཐོར་འཐུང་ནི། ལྷ་ལ་འབུལ་རྒྱུའི་ཡོན་ཆབ་ལ་ཟེར།
མཆོད་ཡོན་ནི། མཆོད་པའི་ཡོན་རྫས་བྱེ་བྲག་པ་ཞིག་གི་མིང་
175



ཡིན་པར་བཤད།
ཡོན་ཆབ་ནི། འདི་ལ་ནང་གསེས་སུ་མཆོད་ཡོན་དང༌། ཞབས་
བསིལ། ཞལ་བསིལ་སོགས་ལས་འདི་ནི་ཞལ་ལ་མཆོད་རྒྱུའི་ཡོན་ཆབ་
ཡིན་པར་མངོན་ཞེས་སོ། །
ས་སྐྱོང་ནི། ས་གཞི་སྐྱོང་པའི་རྒྱལ་པོ་ཡིན་པའི་ཆ་ནས་ས་སྐྱོང་
ཞེས་བཏགས་སོ། །
མི་རྗེ་ནི། མིའི་རྗེ་བོའམ་རྒྱལ་པོ་ཡིན་པས་མི་རྗེ་ཞེས་འབོད་དོ། །
དཔུང་པ་སྐྱེས་ནི། རྒྱལ་པོའི་མངའ་འོག་ཏུ་དམག་གི་དཔུང་སྡེ་
མང་པོ་བྱུང་བའམ་བྱུང་རྒྱུ་ཡོད་པའི་ཆ་ནས་དཔུང་པ་སྐྱེས་ཞེས་་་་་་་་་
བཏགས་པར་འདོད། །
དམའ་སྐྱོབ་ནི། བཙན་པོའི་གཉའ་གནོན་དང་གཉོམ་ཆུང་གི་
མགོན་སྐྱབས་ཡིན་པའི་ཆ་ནས་དམའ་སྐྱོབ་ཅེས་བཏགས་སོ། །
ས་སྤྱོད་ནི། ས་གཞི་སྐྱོང་པའི་རྒྱལ་པོ་ཡིན་ན་ས་གཞིའི་ཕུན་
ཚོགས་ལ་ལོངས་སྤྱོད་པས་ན་ས་སྤྱོད་ཅེས་བཏགས་སོ། །
སྐྱེ་དགུའི་བདག་ནི། སྐྱེ་འགྲོ་མཐའ་དག་གི་བདག་པོ་ཡིན་པས་
ན་སྐྱེ་དགུའི་བདག་ཅེས་བཏགས་སོ། །
ས་བདག་ནི། ས་གཞིའི་བདག་པོའམ་དབང་དུ་བསྒྱུར་བའི་བྱེད་
པོ་ཡིན་པས་ན་ས་བདག་ཅེས་བརྗོད་དོ། །
མི་དབང་ནི། མི་ཡི་དབང་པོ་སྟེ་དབང་བསྒྱུར་མཁན་ཡིན་པའི་
176



ཆ་ནས་མི་དབང་ཞེས་བཏགས་སོ། །
རྒྱལ་པོ་ནི། ལས་དབང་ཐང་སོགས་གང་གི་ཆ་ནས་ཀྱང་འགྲན་
པའི་ཟླ་དང་བྲལ་ཞིང་རྣམ་པར་རྒྱལ་བས་ན་རྒྱལ་པོ་ཞེས་བཏགས་སོ། །
མིའི་ལྷ་ནི། མི་ཡི་ནང་ནས་ཁྱད་དུ་འཕགས་པ་ལྷ་དང་མཚུངས་
པས་ན་མིའི་ལྷ་ཞེས་ཡོན་ཏན་ནམ་ཞེ་སའི་ཆ་ནས་བཏགས་སོ། །
གནམ་བསྐོས་ནི། གོང་མ་ལྷ་ནས་མངགས་ཏེ་མི་ཡི་རྗེ་བོར་
བསྐོས་པ་ལྟར་དཔེའམ་ཞེ་སའི་སྒོ་ནས་བཏགས་པའོ། །
འཁོར་བསྒྱུར་ནི། ངག་རྒྱུན་དུ་འཁོར་ལོས་བསྒྱུར་བའི་རྒྱལ་པོ་
ཞེས་པ་སྟེ། བསྐལ་པ་རྫོགས་ལྡན་གྱི་དུས་མི་རྣམས་ཀྱི་ཚེ་ལོ་དཔག་མེད་
ནས་བརྒྱད་ཁྲིའི་བར་ཁོ་ནར་འབྱུང་བ་སྟེ་གསེར་དངུལ་ཟངས་ལྕགས་་
ཀྱི་འཁོར་ལོ་ལ་སོགས་པས་གླིང་བཞིའི་ལྷ་གནས་དང་བཅས་པ་དབང་
བསྒྱུར་བའི་རྒྱལ་པོ་ལྔ་བྱུང་བའི་ངང་ཚུལ་ལྟ་བུའོ། །
ཁམས་རྒྱལ་ནི། རྒྱལ་ཕྲན་ཆུང་ཆུང་གི་བདག་པོ་ལ་ཁམས་ཀྱི་
རྒྱལ་པོ་ཟེར།
སྡེ་དཔོན་ནི། སྡེ་ཚོ་སོ་སོའི་དཔོན་པོའམ་བདག་པོར་གྱུར་པ་ལ་
སྡེ་དཔོན་ཞེས་ཟེར་རོ། །
རྒྱལ་ཕྲན་ནི། རྒྱལ་པོ་ཆེན་པོ་གཅིག་གི་མངའ་འོག་གི་རྒྱལ་པོ་
ཆུང་ངུས་དབང་བསྒྱུར་བའི་ས་ཁུལ་ལ་རྒྱལ་ཕྲན་ཞེས་བརྗོད་དོ། །
བཀའ་དབང་ནི། རྒྱལ་པོའི་བཀའ་ཡིས་དབང་ཐོབ་པའི་གནས་
177



བབ་ཅན་ཡིན་པས་ན་བཀའ་དབང་ཞེས་བཏགས་སོ། །
གྲོས་སྣོད་ནི། རྒྱལ་པོའི་བློ་འདྲི་སའི་ཡུལ་ཏེ་གྲོས་མགོ་འདོན་
སའི་བློ་གྲོས་ཀྱི་སྣོད་ལྟ་བུ་ཡིན་པས་ན་གྲོས་སྣོད་ཅེས་བཏགས་སོ། །
མདུན་ན་འདོན་ནི། རྟག་པར་རྒྱལ་པོའི་མདུན་དུ་གནས་ཤིང་
ཐབས་ཇུས་འདོན་མཁན་གྱི་བློན་པོ་ཡིན་པས་མདུན་ན་འདོན་ཞེས་་་་་
བཏགས་སོ། །
ཕྱིང་སང་ནི། རྒྱ་ནག་སྐད་ཀྱི་བློན་པོའི་མིང་ཡིན།
སྣ་ཆེན་ནི། བློན་པོ་དག་གི་དབང་ཤུགས་ལ་བརྟེན་ནས་བྱ་དོན་
ཐམས་ཅད་ཀྱི་སྣ་འཛིན་པས་ན་སྣ་ཆེན་ཞེས་བརྗོད་དོ། །
བློན་པོ་ནི། རྒྱལ་པོའི་ཉེ་འཁོར་དུ་གནས་པའི་མི་སྣའི་གྲུབ་ཆ་
གཙོ་བོ་སྟེ་ནང་གསེས་སུ་ཕྱི་བློན་དང་བར་བློན། ནང་བློན་བཅས་
བཏགས་ཡོད་དོ། །
མཛོད་པ་དང་ནོར་སྐྱོང་གཉིས་ནི། བང་མཛོད་བདག་ཏུ་
བཟུང་ཞིང་ནོར་རྫས་སྐྱོང་བའི་བྱེད་ལས་ཀྱི་ཆ་ནས་མཛོད་པ་དང་་་་་་
ནོར་སྐྱོང་ཞེས་བཏགས་སོ། །
ལྡེ་མིག་པ་ནི། ལྡེ་མིག་བདག་ཏུ་བཟུང་བའི་དབང་ཆའི་སྒོ་ནས་
ལྡེ་མིག་པ་ཞེས་མིང་མཐར་བདག་སྒྲའི་པ་ཡིག་སྦྱར་ཏེ་བཏགས་པའོ། །
མིག་གི་ཚོད་ཅན་ནི། བང་མཛོད་ཀྱི་ནོར་གཏོང་ལེན་གྱི་ཚོད་
ཤེས་ཤིང་གོམས་པས་ན་མིག་གི་ཚོད་ཅན་ཞེས་བཏགས་སོ། །
178



གཉེར་པ་ནི། བང་མཛོད་ནང་གི་ནོར་རྫས་དག་ལ་དོ་དམ་
བདག་གཉེར་བྱེད་མཁན་ཡིན་པས་གཉེར་པ་ཞེས་བྱེད་ལས་ཀྱིས་་་་་་་
བཏགས་སོ། །
དུས་ཤེས་ནི། ལོ་ཟླ་ཞག་དུས་གཟའ་སྐར་འཕོ་འགྱུར་དུས་
གསུམ་ལྐོག་གྱུར་གྱི་རྣམ་གཞག་གསལ་པོར་ཤེས་པས་ན་དུས་ཤེས་ཞེས་
བཏགས་སོ། །
མཚན་མཁན་དང་སྐར་དཔྱད་གཉིས་ནི། མཚན་མོར་སྐར་
མར་བརྟགས་ཤིང་དཔྱད་ནས་རང་བྱུང་ཁམས་ཀྱི་གནམ་གཤིས་་་་་་་
འགྱུར་ལྡོག་སོགས་རྟོགས་ཐུབ་པའི་ཆ་ནས་མཚན་མཁན་དང་སྐར་་་་་
དཔྱད་ཅེས་བཏགས་སོ། །
གྲངས་ཤེས་ནི། རྩིས་ཀྱི་རྣམ་གྲངས་ཤེས་པའི་དོན་གྱི་ཆ་ནས་
གྲངས་ཤེས་ཞེས་བཏགས་སོ། །
ལྟས་མཁན་ནི། ལྟས་ཞེས་པ་འབྱུང་འགྱུར་གྱི་འབྲས་བུའི་སྔོན་
ལ་བྱུང་བའི་རྟགས་མཚན་གྱི་མིང་དུ་བཤད་དེ། སྔ་ལྟས་ཀྱང་ཟེར་ལ།
དེ་ཉིད་བཟང་ངན་ཇི་ལྟར་ཡིན་པ་རྟོགས་པའི་ནུས་པ་དང་ལྡན་པའི་་་
ཆ་ནས་ལྟས་མཁན་ཞེས་བཏགས་སོ། །
རྩིས་པ་ནི། འདིར་སྐར་རྩིས་རིག་པར་དབང་འབྱོར་བས་ན་རྩིས་
པ་ཞེས་བཏགས་སོ། །
སྨུག་ཅན་ནི། སྨུག་ཅེས་པ་བརྡ་རྙིང་དུ་སྨྱུ་གུའི་མིང་སྟེ། སྨྱུ་གུ་
179



ལག་ཏུ་འཛིན་མཁན་ནམ་བྲིས་མཁན་ཏེ་དྲུང་ཡིག་ལྟ་བུ་ཡིན་པས་ན་་་
སྨུག་ཅན་ཞེས་བཏགས་སོ། །
བྲིས་མཁན་དང་ཡིག་མཁན་གཉིས་ནི། ཡི་གེ་འབྲི་ལ་མཁས་
པས་ན་བྲིས་མཁན་དང་ཡིག་མཁན་ཞེས་བྱེད་ལས་ཀྱི་སྒོ་ནས་བཏགས་
པའི་མིང་ངོ༌། །
ཕོ་ཉ་དང་ཉན་རྣ་གཉིས་ནི། འཕྲིན་ཆ་རྣ་བར་ཉན་ནས་ཡིད་
ལ་འཛིན་ཏེ་གཞན་ལ་སྐྱེལ་བར་བྱེད་པས་ན་ཕོ་ཉ་དང་ཉན་རྣ་ཞེས་་་་
བཏགས་སོ། །
བྱ་མ་རྟ་ནི། སྤྱིར་འཕྲིན་སྐྱེལ་མཁན་ནི་མི་གཞན་ལས་འགྲོས་
མགྱོགས་ཤིང་མྱུར་བའི་ནུས་པ་དང་ལྡན་པའི་ཆེད་ལས་ཀྱི་ཆ་ནས་བྱ་་་
མ་རྟ་ཞེས་བཏགས་སོ། །
གཏམ་སྐྱེལ་དང་འཕྲིན་སྐྱེལ་གཉིས་ནི། གཏམ་དང་ཡི་གེའི་
འཕྲིན་ཆ་སྐྱེལ་མཁན་ཡིན་པས་གཏམ་སྐྱེལ་དང་འཕྲིན་སྐྱེལ་ཞེས་་་་་་་
བཏགས་སོ། །
བང་ཆེན་ནི། རང་གི་བང་རྩལ་ལ་བརྟེན་ནས་འགྲོས་མགྱོགས་
པའི་སྒོ་ནས་འཕྲིན་ཆ་སྐྱེལ་བས་ན་བང་ཆེན་ཞེས་བཏགས་སོ། །
གདམས་པ་ནི། བླང་དོར་གྱི་གནད་དེ་ཉིད་འདི་དང་དེ་ཞེས་
གསལ་པོར་སྟོན་ནུས་པའི་ཐབས་ཁྱད་དུ་འཕགས་པའམ་མན་ངག་་་་་་
གནང་བ་དེར་གདམས་པ་ཞེས་བརྗོད་དོ། །
180
E
.



རྗེས་གནང་ནི། ཡི་དམ་ལྷའི་སྒོམ་བཟླས་དང་། འཆད་ཉན་བྱེད་
པར་དབང་བའི་བྱིན་རླབས་གནང་བའམ་རྗེས་སུ་འཛིན་པའི་ཆོ་ག་་་་
སྟེར་བར་རྗེས་གནང་ཞེས་ཟེར།
བཀའ་ལུང་ནི། སངས་རྒྱས་ཀྱི་བཀའ་དང་དེའི་ཚད་མའི་གསུང་
ལ་བཀའ་ལུང་ཟེར།
ནོངས་པ་ནི། སྐྱོན་ནམ་ཉེས་པ་སྟེ་རང་བཞིན་གྱིས་ནོར་བར་
ནོངས་པ་ཞེས་བཏགས་སོ། །
སྐྱོན་ཅན་ནི། སྐྱོན་དང་ལྡན་པའི་ཆ་དེ་ལ་སྐྱོན་ཅན་ཞེས་བརྗོད།
ཉེས་པ་ནི། ཆོས་སྲིད་ཀྱི་ཚུལ་ལས་འགོངས་ཏེ་ཉེས་ཤིང་ལྟུང་
བའི་བྱ་ལས་ལ་ཉེས་པ་ཞེས་བཏགས་སོ། །
ལུགས་ནི། སྔར་ནས་གཏན་འབེབས་ལག་བསྟར་གྱི་ཚད་ལ་
གནས་པའི་སྤྱི་སྲོལ་ལམ་སྤྱི་འགྲོས་དེར་ལུགས་ཞེས་ཟེར།
ཡུལ་ཆོས་ནི། ཡུལ་སྡེ་ཚོ་བ་སོ་སོས་བཅས་པའི་འགྲོ་ལུགས་སྤྱོད་
སྟངས་ཀྱི་ཆ་ནས་ཡུལ་ཆོས་ཞེས་བཏགས་སོ། །
རྒྱལ་ཁྲིམས་ནི། རྒྱལ་པོའམ་ཡུལ་དཔོན་སོ་སོས་གཏན་འབེབས་
བྱས་པའི་ཁྲིམས་དབང་དང་ལུགས་སྲོལ་དེ་ཉིད་ལ་རྒྱལ་ཁྲིམས་ཟེར། །
རྣམ་བཞག་ནི། སྲོལ་ལུགས་བྱེད་སྒོའི་འགྲོས་སྟངས་ཚད་འཇོག་
དེར་རྣམ་བཞག་ཅེས་བཏགས་སོ། །
ཕྱག་རྟེན་ནི། ལག་རྟགས་སྤྲོད་བྱའི་དངོས་རྫས་ཀྱི་མིང་ལ་ཕྱག་
18i



རྟེན་ཟེར།
འབུལ་ནི། གོང་དུ་བཤད་པའི་ཕུལ་དང་དབུལ་བ་ཞེས་པའི་སྐོར་
ལ་གསལ།
གཡར་ཁྲལ་ནི། གཡར་ཞེས་པ་ཁའམ་ངོ་ཡི་བརྡ་རྙིང་སྟེ་འདིར་
གཞན་གྱི་ངོ་མ་བཟློག་པར་སྤྲོད་དགོས་པའི་ཁྲལ་རིགས་ལ་གཡར་ཁྲལ་
ཞེས་བཏགས་སོ། །
ཤོ་གམ་ནི། ༡. ལམ་ཁྲལ་དང་ཚོང་ཁྲལ་སོགས་ཏེ་ལེགས་སྦྱར་
གྱི་ཤུལ་ཀ་ཟུར་ཆག ༢ - སྔར་རྫོང་གཡོག་རྣམས་ཀྱི་འཚོ་བའི་མཐུན་
རྐྱེན་དུ་བསྡུ་བའི་གཏན་འཁེལ་བའམ། ལམ་སྲོལ་ཆགས་པའི་ཁྲལ་
རིགས་ཤིག་
སྡུད་པ་ནི། དངོས་ཟོག་སོགས་ཁྲུལ་ལ་སྡུད་པའི་དོན་གྱི་ཆ་ནས་
སྡུད་པ་ཞེས་བཏགས་སོ། །
ཁྲལ་རིགས་ནི། ཁྲལ་རིགས་ཞེས་པ་ནང་གསེས་སུ་མ་བཀར་
པར་སྤྱིའི་མིང་སྟེ། འདིར་ཚོང་སོགས་ལས་བྱུང་བའི་ཁེ་བཟང་ལས་
བསྡུ་བའི་ཁྲལ་རིགས་ལའོ། །
གདུགས་ནི། གདུགས་ཞེས་པ་ཉི་མའི་བརྡ་རྙིང་སྟེ། འདིར་ཆར་
ཆུ་དང་ཉི་མའི་གདུང་བ་སེལ་བྱེད་ཀྱི་དངོས་ཆས་ལ་ཆར་གདུགས་་་་༌་་
དང་ཉི་གདུགས་ཞེས་ཟེར།
ཚད་སྐྱོབ་ནི། ཚ་བའི་གདུང་བ་སེལ་བར་བྱེད་པའི་བྱེད་ལས་ཀྱི་
182



-
ཆ་ནས་ཚད་སྐྱོབ་ཅེས་བཏགས་སོ། །
ཐུར་མ་བརྒྱ་པ་ནི། གདུགས་ཀྱི་རྩིབས་མ་སྟེ་ཐུར་མ་མང་པོ་ལྷུ་
བསྒྲིགས་ནས་གྲུབ་པས་ན་ཐུར་མ་བརྒྱ་པ་ཞེས་མང་ཚིག་གི་ཆ་ནས་་་
བཏགས་སོ། །
བ་དན་ནི། དར་ཆའི་རིགས་ཀྱི་མིང་སྟེ། འདིར་མཆོད་རྫས་ཀྱི་བྱེ་
བྲག་དར་ཆ་དེར་བ་དན་ཞེས་བཏགས་སོ།
དྷཱ་ཛ་ནི། ལེགས་སྦྱར་སྐད་ཀྱི་བ་དན་ནམ་རྒྱལ་མཚན་ཞེས་པའི་
མིང་ཡིན་ནོ། །
རྒྱལ་མཚན་ནི། ཕོ་བྲང་སོགས་ལ་འཛུགས་བྱེད་མཆོད་རྫས་ཀྱི་
བྱེ་བྲག་སྟེ། མི་མཐུན་པའི་ཕྱོགས་ཐམས་ཅད་ལས་རྣམ་པར་རྒྱལ་བའི་
མཚན་མའམ་རྟགས་ཡིན་པས་ན་རྒྱལ་མཚན་ཞེས་དོན་གྱི་སྒོ་ནས་་་་་་
བཏགས་སོ། །
གཡོ་བྱེད་དང་བསིལ་བྱེད་གཉིས་ནི། རླུང་སོགས་འགུགས་
པར་བྱེད་པའམ་སློང་པའི་བྱེད་ལས་ཀྱི་ཆ་ནས་གཡོ་བྱེད་དམ་བསིལ་་་
བྱེད་ཅེས་བཏགས་སོ། །
རྔ་ཡབ་ནི། ཇོ་མ་ལས་བཟོས་པའི་བསིལ་བྱེད་རླུང་གཡབ་ལ་
ཟེར་རོ། །
མ་ཎི་ནི། ལེགས་སྦྱར་སྐད་སྟེ་ནོར་བུའི་མིང་ངོ༌། །
ནོར་བུ་ནི། ཕན་དང་བདེ་བ་འབྱུང་བའི་དངོས་ནོར་ཡིན་པས་
183



ན་ནོར་བུ་ཞེས་ཡོན་ཏན་གྱི་སྒོ་ནས་བཏགས་སོ། །
རནྣ་ནི། ལེགས་སྦྱར་གྱི་སྐད་ནས་བཏགས་པའི་རིན་ཆེན་ནམ་
རིན་པོ་ཆེའི་མིང་ཡིན་ནོ། །
རིན་པོ་ཆེ་ནི། རིན་ཐང་ཧ་ཅང་ཆེ་ཞིང་ལྡན་པས་ན་རིན་པོ་ཆེ་
ཞེས་དོན་གྱི་ཆ་ནས་བཏགས་སོ། །
རྡོ་རྗེའི་རིགས་ནི། རྡོ་རྗེ་ཞེས་པ་སྲ་ཞིང་བརྟན་པའམ་མི་འཇིག་
པ་དེའི་རིགས་ཡིན་པས་ན་རྡོ་རྗེའི་རིགས་ཞེས་བརྗོད་དོ། །
ཕ་ལམ་ནི། འདོད་རྒྱལ་གྱི་མིང་སྟེ་ངག་རྒྱུན་དུ་རྣོ་རྡོ་རྗེ་ཕ་ལམ་
ཞེས་ཟེར་རོ། །
སྤྲིན་ཆེན་ནི། ཁ་དོག་གི་སྒོ་ནས་སྤྲིན་ཆེན་ཞེས་བཏགས་སོ། །
གཞོན་སྐྱེས་ནི། ཁ་དོག་དྭངས་ཤིང་ཡིད་དུ་འོང་བ་གཞོན་ནུའི་
རྣམ་པ་དང་མཚུངས་པའི་ཆ་ནས་གཞོན་སྐྱེས་ཞེས་བཏགས་སམ་སྙམ།
བོཌཱུརྱ་ནི། རི་བོ་བཻཌཱུརྱ་ནས་བྱུང་བས་ན་དེ་སྐད་ཅེས་བཏགས་
སོ། །Iདེ་ཡང་རིན་པོ་ཆེ་སྔོན་པོ་འདི་ལའང་མཆོག་དང་ཕལ་པའི་ནང་
གསེས་ཀྱི་དབྱེ་བ་རིགས་གཉིས་ཡོད་པར་གྲགས།]
ནོར་བུའི་སྙིང་པོ་ནི། ནོར་གྱི་མཆོག་ཏུ་གྱུར་པ་སྙིང་པོ་ལྟ་བུ་
ཡིན་པས་ན་ནོར་བུའི་སྙིང་པོ་ཞེས་བཏགས་སོ། །
ཨནྡ་རྙིལ་ནི། རིན་ཆེན་རྡོ་རིགས་ཁ་དོག་སྔོན་པོ་ཞིག་སྟེ། ཨིནྡྲ་
ནཱི་ལ་ཡི་མིང་གཞན་ཡིན་ནོ། །
184



དབང་སྔོན་ནི། གཏེར་ཁ་ནས་ཐོན་པའི་རིན་པོ་ཆེ་སྔོན་པོ་ཞིག་
ཡིན་པས་དབང་སྔོན་ཞེས་བཏགས་སོ། །
མཐོན་ཀ་ནི། དེ་ཡང་གཏེར་ཁ་ནས་ཐོན་པའི་རིན་པོ་ཆེ་མདོག་
ལྗང་སྔོན་ཞིག་ཡིན་པས་མཐོན་ཀ་ཆེན་པོ་ཞེས་བརྗོད་དོ། །
རིན་ཆེན་དམར་པོ་དང་པད་རག་དང་པདྨ་རཱ་ག་གསུམ་་་
ནི། རྒྱུ་རྡོ་ལས་གྲུབ་པའི་རིན་པོ་ཆེ་ཁ་དོག་དམར་པོ་ཡིན་པས་ན་རིན་
ཆེན་དམར་པོའམ་པད་རག་སྟེ་ངག་རྒྱུན་དུ་པདྨ་རཱ་ག་ཞེས་པ་བགྲང་་་
ཕྲེང་སོགས་སུ་རྒྱུས་ན་ཕན་ཡོན་ཆེ་ཟེར་བ་དེའོ། །
ནོར་བུ་སེར་པོ་དང་ཀརྐེ་ཏ་གཉིས་ནི། ཀཀེ་ཏ་ཞེས་པ་ལེགས་
སྦྱར་སྐད་དེ། དེའི་ཁ་དོག་སེར་པོ་ཡིན་པའི་ཆ་ནས་ནོར་བུ་སེར་པོ་
ཞེས་བཏགས་སོ། །
མཁའ་ལྡིང་གཤོག་པ་ནི། བྱ་རྒྱལ་ཁྱུང་ཆེན་གྱི་གཤོག་པ་དང་
མཚུངས་པས་ན་མཁའ་ལྡིང་གཤོག་པ་ཞེས་དབྱིབས་ཀྱི་ཆ་ནས་་་་་་་་་
བཏགས་སོ། །
རྡོའི་སྙིང་པོ་ནི། རྡོའི་ནང་གི་སྙིང་པོ་སྟེ་རིན་ཆེན་རྩ་ཆེན་ཡིན་
པས་རྡོའི་སྙིང་པོ་ཞེས་བཏགས་སོ། །
ནོར་བུ་ལྗང་ཁུ་དང་མརྒད་གཉིས་ནི། མརྒད་ཅེས་པ་ལེགས་
སྦྱར་སྐད་དེ། དེའི་ཁ་དོག་ལྗང་ཁུ་ཡིན་པས་ནོར་བུ་ལྗང་ཁུ་ཞེས་
བཏགས་སོ། །
185



མན་ཤེལ་དང་ཟླ་འོད་གཉིས་ནི། ཆུ་ཤེལ་ཏེ་རེག་བྱ་བསིལ་
བའི་ཁྱད་ཆོས་དང་ལྡན་པས་མན་ཤེལ་དང་ཟླ་འོད་ཅེས་བཏགས་སོ།
མིག་ལ་ཕན་ནི། ན་ཡོལ་མིན་པའི་ཁྲག་ཁམས་ཀྱིས་མིག་ཤེད་
ཅུང་ཞན་པ་རྣམས་ལ་ཕན་པས་མིག་ལ་ཕན་ཞེས་ཡོན་ཏན་གྱི་སྒོ་ནས་
བཏགས་སོ། །
ནོར་བུ་དཀར་པོ་དང་ཆུ་ཤེལ་གཉིས་ནི། ཆུ་ཤེལ་ཞེས་འདི་
རྒྱུ་རིན་ཆེན་གཏེར་རྡོ་ལས་གྲུབ་པ་དྭངས་ཤིང་གསལ་པ་ཆུའི་རང་་་་་་
བཞིན་ཅན་རེག་བྱ་བསིལ་བས་ན་ནོར་བུ་དཀར(དྭངས་ཤིང་གསལ་་
པ་ལས་ཁ་དོག་འདི་ཞེས་ངོས་འཛིན་རྒྱུ་ཆེར་མེད) པོ་དང་ཆུ་ཤེལ་་་་་
ཞེས་བཏགས་སོ། །
ས་ཟླ་ནི། ས་འོག་ཏུ་གནས་ཤིང་འོད་མདངས་འཕྲོ་བས་ན་ས་ཟླ་
ཞེས་གསེར་ས་འོག་ན་ཡོད་ཀྱང་འོད་ནམ་མཁའ་ཟེར་བ་ལྟར་དཔེ་་་་
སྒོ་ནས་བཏགས་སོ། །
མདོག་བཟང་ནི། ཁ་དོག་བཟང་ཞིང་ལེགས་པའི་ཆ་ནས་མདོག་
བཟང་ཞེས་བཏགས་པའོ། །
ས་ལེ་སྦྲམ་ནི། བཞུ་སྦྱངས་མ་བྱས་ཀྱང་རང་བཞིན་གྱིས་
མདངས་བཟང་བ་ས་ལེ་ཡོད་པས་ན་ས་ལེ་སྦྲམ་ཞེས་བཏགས་སོ། །
རིན་ཆེན་དང་པོ་ནི། རིན་ཆེན་སྣ་ལྔའི་ནང་ནས་དང་པོ་ཡིན་
པས་ན་རིན་ཆེན་དང་པོ་ཞེས་བཏགས་པའོ། །
186



གང་གཱ་སྐྱེས་ནི། ཆུ་བོ་གང་གཱའི་བྱེ་མ་ནི་གསེར་ལས་གྲུབ་པར་
གྲགས་པས་གང་གཱ་སྐྱེས་ཞེས་བཏགས་སོ། །
ཧེ་མ་ནི། ལེགས་སྦྱར་སྐད་ཀྱིས་བཏགས་པའོ། །
ཟོང་མཆོག་ནི། ཚོང་ཟོག་གམ་ཚོང་ཟོང་ཀུན་ལས་འདི་ཉིད་
བྲིན་ཞིང་བརྒྱུགས་ཆེ་བ་མཆོག་ཏུ་གྱུར་པས་ན་ཟོང་མཆོག་ཅེས་་་་་་་་
བཏགས་སོ། །
གསེར་ནི། འདོད་རྒྱལ་གྱི་མིང་ངོ༌། །
མཚོན་ཅན་ནི། དངུལ་སྒོར་གྱི་ངོས་ལ་རྒྱལ་ཁབ་སོ་སའི་མཚོན་
བྱེད་ཀྱི་རི་མོ་གང་རུང་དོད་ཡོད་པས་ན་མཚོན་ཅན་ཞེས་བཏགས་སོ། །
མདོག་ངན་ནི། ཁ་དོག་ངན་པ་སྟེ་གསེར་ལ་ལྟོས་ནས་ཞན་པས་
ན་མདོག་ངན་ཞེས་བརྗོད་དོ། །
ཁརྫུ་རཾ་ནི། ལེགས་སྦྱར་སྐད་ཀྱིས་བཏགས་པའོ། །
རིན་ཆེན་གཉིས་པ་ནི། རིན་ཆེན་སྣ་ལྔའི་གཉིས་པ་ཡིན་པས་
རིན་ཆེན་གཉིས་པ་ཞེས་བཏགས་སོ། །
དངུལ་ནི། འདོད་རྒྱལ་གྱི་མིང་ངོ༌། །
མཚལ་སྐྱེས་ནི། རྡོ་སྨན་རྒྱུ་མཚལ་ཅོག་(ལྕོག་）ལ་རྡོག་པོ་དུད་
པ་མ་ཤོར་པར་མེར་སྦུགས་བསྲེགས་བྱས་པ་ལས་ཐོན་པས་ན་མཚལ་་་་
སྐྱེས་ཞེས་ཐོན་ཡུལ་གྱི་ཆ་ནས་བཏགས་པའོ། །
མེས་འཚིང་ནི། མཚལ་མེར་བསྲེགས་པ་ན་དངུལ་ཆུ་གོང་བུར་
187



གྱུར་པས་མེས་འཆིང་ཞེས་བཏགས་སོ། །
དངུལ་ཆུ་ནི། དངུལ་གྱི་ཁ་དོག་ལྟ་བུའི་གཤེར་ཁུ་ཡིན་པའི་ཆ་
ནས་དངུལ་ཆུ་ཞེས་བཏགས་སོ། །
རི་སྙིང་ནི། རི་ལས་བྱུང་ཞིང་དེའི་སྙིང་པོ་ལྟ་བུ་ཡིན་པས་ན་རི་
སྙིང་ཞེས་བཏགས་སོ། །
གར་བུ་ནི། གོང་བུ་གཅིག་ཏུ་འགྲིལ་བའི་རྡོག་པོ་ཡིན་པས་གར་
བུ་ཞེས་བཏགས་སོ། །
ལྕོགས་ནི། འདོད་རྒྱལ་གྱི་མིང་སྟེ་རིན་ཆེན་སྣ་ལྔའི་གསུམ་པའོ། །
ལྗོན་དམར་དང་ཀླ་ཀློ་ཁ་གཉིས་ནི། མཐའ་འཁོབ་ཀྱི་མིས་
རྒྱུན་ཟས་ཤ་ལ་བྱས་ཤིང་ཁ་དམར་པོ་ཡོད་པའི་རྒྱུ་མཚན་གྱིས་ཁ་དོག་་
དམར་པོའི་ཆ་ནས་ལྗོན་དམར་དང་ཀླ་ཀློ་ཁ་ཞེས་བཏགས་སོ། །
ཟངས་ནི། འདོད་རྒྱལ་གྱི་མིང་སྟེ་རིན་ཆེན་སྣ་ལྔའི་བཞི་པའོ། །
ཟངས་སྐྱེས་ནི། རྒྱུ་ཟངས་ལས་ལི་ཐོན་པའམ་སྐྱེས་པས་ན་
ཟངས་སྐྱེས་ཞེས་བཏགས་སོ། །
བསིལ་སྐྱེས་ནི། རང་བཞིན་བསིལ་བའི་ཁྱད་ཆོས་ཀྱིས་བསིལ་
སྐྱེས་ཞེས་བཏགས་སོ། །
འཁར་བ་ནི། འདོད་རྒྱལ་གྱི་མིང་སྟེ། རྒྱུ་ཟངས་སྣ་མང་པོ་མཉམ་
དུ་བཞུས་ནས་གྲུབ་ཅིང་ཐོན་པ་དེ་ལ་འཁར་བ་ཟེར་ཞིང་མིང་གཞན་་་་
དུ་ལི་ཞེས་བརྗོད་ལ་རིན་ཆེན་སྣ་ལྔའི་ལྔ་པའོ། །
188



གསེར་ཅན་ནི། གསེར་གྱི་ཁ་དོག་དང་ལྡན་པས་ན་གསེར་ཅན་
ཞེས་བཏགས་སོ། །
རྩིབས་བརྩེགས་ནི། རྩིབས་རིས་བརྩེགས་པ་ལྟ་བུའི་རི་མོ་ལྡན་
པས་ན་རྩིབས་བརྩེགས་ཞེས་བཏགས་སོ། །
ར་གན་ནི། འདོད་རྒྱལ་གྱི་མིང་ངོ་། །
སྐུད་འདྲེན་དང་ལེན་པོ་གཉིས་ནི། ཁྱད་ཆོས་དང་ནུས་པའི་
བྱེད་ལས་ཀྱི་སྒོ་ནས་སྐུད་འདྲེན་དང་ལེན་པོ་ཞེས་བཏགས་སོ། །
ཁབ་ལེན་ནི། ལྕགས་རིགས་བྱེ་བྲག་པ་ཞིག་ཡིན་ལ་འདིས་ཁབ་
ལ་སོགས་པའི་ལྕགས་རིགས་གཞན་དག་འཐེན་ཞིང་ཕན་ཚུན་འབྱར་་་
པའི་ནུས་པ་དང་ལྡན་པས་ན་ངག་རྒྱུན་དུ་རྡོ་ཁབ་ལེན་ནམ་ཁབ་ལེན་
རྡོ་ཞེས་བརྗོད་དོ། །
རྡོ་ཡི་རྒྱལ་པོ་ནི། རྡོའི་ནང་ནས་ཁ་དོག་རྒྱུ་སྤུས་སོགས་ཡག་ཤོས་
ཡིན་པས་རྡོ་ཡི་རྒྱལ་པོ་ཞེས་ཡོན་ཏན་གྱི་སྒོ་ནས་བཏགས་སོ། །
གཡུ་ནི། རིན་ཆེན་གཏེར་རྡོ་ཁ་དོག་ལྗང་སྐྱ་དང་ལྗང་ནག་གང་
རུང་ཡོད་པ་ཞིག་གོ། །
གྲོལ་བ་ཅན་ནི། ཕན་ཚུན་མ་འབྲེལ་པར་གྲོལ་བའམ་ཞིག་པའི་
རང་བཞིན་ཅན་ཡིན་པས་གྲོལ་བ་ཅན་ཞེས་བཏགས་སོ། །་
མུ་ཏིག་ནི། འདིར་ཞིབ་པར་དབྱེ་ན་མཆོག་དམན་ཅི་རིགས་ཡོད་
ལ་འབྱུང་ཁུངས་ཀྱང་དུ་མ་བཤད་ཅིང་ཡོངས་གྲགས་སུ་ཉ་ལྕིབས་ལས་
189



བྱུང་བར་བཤད་པའོ། །
ལུས་དམར་འདབ་ནི། ཁ་དོག་དམར་ཞིང་ཡལ་འདབ་དང་
ལྡན་པས་ན་ལུས་དམར་འདབ་ཅེས་ཁྱད་ཆོས་ཀྱི་སྒོ་ནས་བཏགས་སོ། །
དཔལ་མེ་ཏོག་ནི། མེ་ཏོག་ལྟ་བུ་མཛེས་པའི་དཔལ་དང་ལྡན་
པས་ན་དཔལ་མེ་ཏོག་ཅེས་བཏགས་སོ། །
རིན་ཆེན་སྡོང་པོ་ནི། རིན་པོ་ཆེའི་རིགས་ཡིན་ལ་དབྱིབས་ནི་
ཤིང་སྡོང་ལྟར་གྲུབ་པས་ན་རིན་ཆེན་སྡོང་པོ་ཞེས་རང་བཞིན་དང་་་་་་
གྲུབ་ཚུལ་གྱི་ཆ་ནས་བཏགས་སོ། །
བྱུ་རུ་ནི། རྒྱ་མཚོའི་ནང་གི་སྲོག་ཆགས་རིགས་ཤིག་གི་ལུས་ནས་
རྡོ་ཞུན་གྱི་ཁུ་བ་ཟགས་པ་ལས་གྲུབ་པར་བཤད་དོ། །
ལག་ལྡན་ནི། གླང་ཆེན་གྱི་སྣས་ལག་པའི་གོ་ཆོད་པའམ་ལས་
བྱེད་པས་ན་ལག་ལྡན་ཞེས་ཟེར་རོ། །
གཉིས་འཐུང་ནི། འདིའི་ཁ་སྣ་གཉིས་ཀས་རིམ་པར་ཆུ་འཐུངས་
པས་གཉིས་འཐུང་ཞེས་བཏགས་སོ། །
མྱོས་བུམ་ཅན་ནི། མྱོས་བུམ་ཞེས་པ་ནུ་མར་ཟེར་མོད་འདིའི་སྤྱི་
བོར་ནུ་མའི་དབྱིབས་དང་ལྡན་པའི་ཁྱད་ཆོས་ཀྱི་ཆ་ནས་མྱོས་བུམ་་་་་
ཅན་ཞེས་བཏགས་སོ། ། །
སོ་ལྡན་ནི། མཆེ་བ་རིང་བའི་ཁྱད་ཆོས་ཀྱིས་སོ་ལྡན་ཞེས་
བཏགས་པའོ། །
190



ཉི་བུ་ནི། འདིའི་ལུས་ལ་སྤུ་མེད་པས་རྟག་པར་ཉི་མའི་ཚ་ཟེར་
གྱིས་གདུངས་པ་ན་ལྡོག་པའི་སྒོ་ནས་ཉི་བུ་ཞེས་བཏགས་པར་སྣང་།
སོ་གཉིས་པ་ནི། ཕྱིར་མངོན་ཆེ་བའི་མཆེ་བ་གཉིས་དང་ལྡན་
པས་ན་སོ་གཉིས་པ་ཞེས་བདག་སྒྲའི་སྒོ་ནས་བཏགས་པའོ། །
དབྱུག་པའི་སྣ་ཅན་ནི། དབྱུག་པའི་ནུས་པ་དང་ལྡན་པའི་སྣ་
བོ་ཆེ་ཡོད་པའི་ཆ་ནས་དབྱུག་པའི་སྣ་ཅན་ཞེས་བཏགས་སོ། །
གླང་པོ་ནི། འདོད་རྒྱལ་གྱི་མིང་ངོ༌། །
མགྱོགས་འགྲོ་ནི། རྟ་ནི་སྲོག་ཆགས་གཞན་ལས་འགྲོས་གོམ་ལྡན་
པས་ན་མགྱོགས་འགྲོ་ཞེས་བྱེད་ལས་ཀྱིས་བཏགས་སོ། །
རྒྱབ་འཛིན་ནི། རྟོག་པར་རྒྱབ་ཏུ་སྒ་ཆས་འཛིན་ནས་མིས་ཞོན་
པའི་ཆ་ནས་རྒྱབ་འཛིན་ཞེས་བཏགས་པར་སྣང་།
རྟག་ཏུ་ཟ་ནི། རྟ་ནི་ལྟོ་བ་འགྲངས་རྒྱུ་མེད་པར་ཉིན་མཚན་ཆ་
མེད་དུ་ཟ་དགོས་པས་རྟག་ཏུ་ཟ་ཞེས་བཏགས་པའོ། །
དཔལ་བུ་ནི། ལུས་གཟུགས་མགོ་རྣ་སོགས་མཛེས་ཤིང་ཡིད་དུ་
འོང་བའི་ཆ་ནས་དཔལ་བུ་ཞེས་བཏགས་པར་སྣང་།
རྔ་གཡབ་ནི། རྟའི་རྔ་མ་ལ་རླུང་བཞོ་འབུ་དཀྲོགས་ཀྱི་རྔ་ཡབ་ཀྱི་
ནུས་པ་དང་ལྡན་པའི་ཆ་ནས་རྔ་གཡབ་ཅེས་བཏགས་པའོ། །
མཇུག་མ་ཅན་ནི། སྲོག་ཆགས་གཞན་ལས་རྔ་མ་རིང་ཞིང་སྤུ་
མཐུག་པས་ན་མཇུག་མ་ཅན་ཞེས་བཏགས་སོ། །
191



རླུང་སྐྱེས་ནི། རླུང་སྐྱེས་ཞེས་པ་རླུང་ལྟར་མྱུར་བའི་འགྲོས་དང་
ལྡན་པས་ན་ངག་རྒྱུན་དུ་རྟ་མགྱོགས་པ་རླུང་གི་གཤོག་པ་ཅན་ཞེས་་་་་
དཔེ་ཡི་སྒོ་ནས་བཏགས་པའོ། །
བང་ལྡན་ནི། འགྲོས་གོམ་དང་བང་རྩལ་ལྡན་པའི་ཆ་ནས་བང་
ལྡན་ཞེས་བཏགས་སོ། །
རྟ་ནི། འདོད་རྒྱལ་གྱི་མིང་ངོ་། །
ཅང་ཤེས་ནི། ལུས་བྱོལ་སོང་ཡིན་ཀྱང་ཅི་ཡང་ཤེས་པའི་དོན་ཏེ་
ཤེས་ཚོར་གསལ་བའི་ཆ་ནས་ཅང་ཤེས་ཞེས་བཏགས་སོ། །
ལེགས་འགྲོ་ནི། འགྲོས་གོམ་ལག་བདེ་ཞིང་ལེགས་པའི་ཆ་ནས་
ལེགས་འགྲོ་ཞེས་བཏགས་སོ། །
རླུང་གཤོག་ཅན་ནི། རླུང་གི་གཤོག་པ་ལྡན་པ་ལྟར་མགྱོགས་
པའི་ཁྱད་ཆོས་ཀྱིས་རླུང་གཤོག་ཅན་བཏགས་སོ། ། །
རིགས་ལྡན་དང་རྟ་མཆོག་གཉིས་ནི། རིགས་རྒྱུད་བཟང་ཞིང་
རྟ་ཡི་ནང་ནས་མཆོག་ཏུ་གྱུར་པ་ཡིན་པས་ན་རིགས་ལྡན་དང་རྟ་་་་་་
མཆོག་ཅེས་བཏགས་སོ། །
གྱི་ལིང་ནི། རིགས་རྒྱུད་འགྲོས་གོམ་སོགས་སུས་ཀྱང་འགྲན་པའི་
ཟླ་དང་བྲལ་བ་སྟེ་དམངས་ཁྲོད་གཏམ་རྒྱུད་སོགས་ལས་གནམ་རྟ་་་་
ལིང་སྐེད་ས་ཞེས་པར་གྲགས་སོ། །
ལམ་བགྲོད་ནི། གཞུང་ལམ་བརྒྱུད་ནས་བགྲོད་པར་བྱེད་པས་ན་
192



ལམ་བགྲོད་ཅེས་བཏགས་སོ། །
སྒྲ་ལྡན་ནི། བགྲོད་པའི་ཚེ་ན་འཁོར་ལོའི་སྒྲ་སོགས་སྒྲོག་པར་
བྱེད་ལ་ལྡན་པས་ན་སྒྲ་ལྡན་ཞེས་བཏགས་སོ། །
ཤིང་རྟ་ནི། ཤིང་རྟ་འཁོར་ལོའི་བསྡུས་མིང་སྟེ་ཤིང་ལས་བཟོས་
པའི་འཁོར་ལོ་དེ་རྟས་འདྲེན་པར་བྱེད་པས་ན་མིང་བསྡུས་ཏེ་ཤིང་རྟ་་་
ཞེས་བཏགས་སོ། །
ཁྱོགས་དང་ཐེག་པ་གཉིས་ནི། འགྱོག་བྱའི་ཁྲིའམ་ཁྱོགས་
བྱམས་སུ་མི་སོགས་བསྡད་ནས་ཕྲག་སོགས་བཏེགས་ཏེ་བགྲོད་པར་་་་
བྱེད་པས་ན་ཕྱོགས་(བཀྱགས་ཀྱི་སྐུལ་ཚིག་)དང་ཐེག་པ་ཞེས་་་་་་་་་
བཏགས་སོ། །
བཞོན་པ་ནི། བཞོན་པར་བྱ་བའི་རྟ་སོགས་ཀྱི་མིང་ལ་བཞོན་པ་
ཞེས་གྲགས་སོ། །
མཚོན་ཆས་འཚོ་བ་ནི། མཚོན་ཆར་བརྟེན་ནས་རང་ཉིད་ཀྱི་
འཚོ་ཐབས་བྱེད་པས་ན་མཚོན་ཆས་འཚོ་བ་ཞེས་བཏགས་སོ། །
དཔུང་བུ་ཆུང་ནི། དམག་དཔུང་གི་བྱེ་བྲག་ཆུང་བའི་དོན་གྱིས་
དཔུང་བུ་ཆུང་ཞེས་བཏགས་སོ། །
ལུས་ཀྱིས་རྒོལ་བ་ནི། ལུས་ཀྱི་ཤུགས་ཁོ་ནར་བརྟེན་ནས་ཕ་རོལ་
པོར་རྒོལ་བ་བྱེད་པས་ལུས་ཀྱིས་རྒོལ་བ་ཞེས་བཏགས་སོ། །
རྐང་དམག་ནི། བཞོན་པ་སོགས་ལ་མི་བརྟེན་པར་རྐང་ཐང་དུ་
193



འགྲོ་བའི་དམག་ཡིན་པས་ན་རྐང་དམག་ཅེས་ཁྱད་ཆོས་ཀྱི་སྒོ་ནས་་་་་
བཏགས་སོ། །
མདའ་རྟེན་ནི། རྟེན་བྱ་བརྟེན་བྱེད་གཉིས་ལས་རྟེན་བྱའི་གཞུ་
ལ་བརྟེན་བྱེད་མདའ་རྣམས་བརྟེན་ནས་འཕེན་དགོས་པས་ན་མདའ་་་
རྟེན་ཞེས་བཏགས་སོ། །
མདའ་ཟ་ནི། མདའ་ཟ་བ་དང་འདྲ་བའི་ཆ་ནས་མདའ་ཟ་ཞེས་
བཏགས་སོ། །
མདའ་སྣུན་བྱེད་ནི། སྣུན་ཞེས་པ་སྐབས་འདིར་འཕེན་པའི་
དོན་ཏེ་མདའ་འཕེན་པར་བྱེད་པའི་བྱེད་ལས་ཀྱི་སྒོ་ནས་མདའ་སྣུན་་་
ཞེས་བཏགས་སོ། །
མདའ་བྱེད་ནི། མདའ་ཤུགས་སྤེལ་ཞིང་རྒྱང་ཐག་རིང་པོར་
འཕེན་བྱེད་ཡིན་པས་མདའ་བྱེད་ཅེས་བཏགས་སོ། །
གནམ་རུ་ནི། གཞུའི་བརྡ་རྙིང་སྟེ། མེ་མདའ་སོགས་ཀྱི་རུ་ཐུར་
སར་བཙུགས་ཏེ་འཕེན་དགོས་མོད་གཞུ་ནི་དེ་ལྟར་མ་ཡིན་པར་ར་་་་་
གྱེན་དུ་བསླངས་པའམ་གཟེངས་པ་ལྟར་གྱིས་འཕེན་དགོས་པས་ན་་་་་་
གནམ་རུ་ཞེས་བཏགས་སོ། །
ཉག་ཕྲན་ནི།གཞུའི་མདའ་ནི་སྦོམ་པོ་མིན་པར་ཉག་ཕྲ་ཞིང་ཆུང་
བའི་ཆ་ནས་ཉག་ཕྲན་ཞེས་བརྗོད་དོ། །
འབིགས་བྱེད་ནི། ལུས་སོགས་དངོས་པོ་རྣམས་འབིགས་པར་
194



བྱེད་པའི་ཆ་ནས་འབིགས་བྱེད་ཅེས་བཏགས་སོ། །
རྩེ་མོ་ཅན་ནི། རྣོ་བའི་རྩེ་དང་ལྡན་པས་ན་རྩེ་མོ་ཅན་ཞེས་ ་
བཏགས་སོ། ། །
སྒྲོ་ལྡན་ནི། མདའ་རྒྱང་ལ་འགྲོ་ཆེད་མདའ་རྟིང་གི་འགྲམ་ཟུར་
གཉིས་ལ་བྱ་སྒྲོ་བཙུགས་ཡོད་པས་ན་སྒྲོ་ལྡན་ཞེས་བཏགས་སོ། ། ，
དྲང་འགྲོ་ནི། ཡོ་འཕྱུགས་མེད་པར་དྲང་པོར་འགྲོ་བས་ན་དྲང་
འགྲོ་ཞེས་བརྗོད་དོ། །
མདའ་ནི། འདོད་རྒྱལ་གྱི་མིང་སྟེ་གཞུ་དང་མདའ་གཉིས་ལས་
འཕང་བྱའི་མདའ་མོ་ཉིད་ལ་ཟེར།
ཤང་ལང་ནི། གྲི་རིང་པོ་ཞིག་སྟེ་གྲི་དེ་ཤུབས་ནས་བཏོན་སྐབས་
སུ་ཤང་ཞེས་སྒྲ་སྐད་འབྱིན་པའི་ཆ་ནས་ཤང་ལང་ཞེས་བཏགས་པའོ། །
རྡེག་ཆ་ནི། ཕ་རོལ་པོར་འཛིང་རྩོད་བྱེད་སྐབས་རྒྱག་སྤྱད་དམ་
ལག་ཆ་ཡིན་པས་དེག་ཆ་ཞེས་བཏགས་སོ། །
རྗེས་སུ་གཅོད་ནི། ཡོངས་སུ་གཅོད་པའམ་རྨ་རྗེས་སོགས་
འཇོག་པའི་བྱེད་ལས་ཀྱི་ཆ་ནས་རྗེས་སུ་གཅོད་ཅེས་བཏགས་པའོ། །
དཔལ་གྱི་སྙིང་པོ་ནི། གཟི་བརྗིད་རྔམ་ཟིལ་ཆེ་ཞིང་རྣོ་དབལ་
ལྡན་པའི་ཆ་ནས་དཔལ་གྱི་སྙིང་པོ་ཞེས་བཏགས་སོ། །
རལ་གྲི་ནི། རྒྱབ་མདུན་གཉིས་ཀར་རྣོ་དང་ལྡན་པའི་གྲི་རིང་
ཞིག་གོ། །
195



འཁྲུག་གོས་ནི། དམག་འཁྲུག་སྐབས་སུ་སྤྱོད་པའི་མཚོན་སྐྱོབ་
གྱོན་གོས་ཡིན་པས་ན་འཁྲུག་གོས་ཞེས་བཏགས་སོ། །
མཚོན་སྐྱོབ་ནི། མཚོན་འགོག་ལུས་སྲུང་བྱེད་པའི་ཆ་ནས་མཚོན་
སྐྱོབ་ཅེས་བཏགས་སོ། །
ལྕགས་གོས་ནི། ལྕགས་ལས་བཟོས་པའི་གྱོན་གོས་ཡིན་པས་གཞི་
མཐུན་འབྲེལ་བའི་སྒོ་ནས་ལྕགས་གོས་ཞེས་བཏགས་སོ། །
གོ་ཆ་དང་ཁྲབ་གཉིས་ནི། གནའ་དུས་སུ་མཚོན་ཆ་འགོག་སྲུང་
བྱེད་པའི་གྱོན་ཆས་ཀྱི་མིང་ལ་གོ་ཆ་དང་ཁྲབ་ཅེས་བཏགས་སོ། །
རྨོག་ནི། ལྕགས་ལས་གྲུབ་པའི་མཚོན་སྲུང་ཞྭ་མོ་དེའི་མིང་ལ་
རྨོག་ཅེས་བཏགས་སོ། །
ལྕགས་ཞྭ་ནི། ལྕགས་ཀྱི་ཞྭ་མོ་ཡིན་པའི་ཆ་ནས་ལྕགས་ཞྭ་ཞེས་རྒྱུ་
ཡི་སྒོ་ནས་བཏགས་པའོ། །
མགོ་སྐྱོབ་ནི། མགོ་བོ་སྲུང་སྐྱོབ་བྱེད་པའི་ལས་ཀྱི་ཆ་ནས་མགོ་
སྐྱོབ་ཅེས་བཏགས་སོ། །
ཡ་ལད་ནི། གོ་ཆའི་བརྡ་རྙིང་སྟེ་མཚོན་སྐྱོབ་ཅེས་པའི་དོན་ནོ། །
རུ་པ་དང་དཔུང་ཚོགས་དང་དམག་དཔུང་གསུམ་ནི།
དམག་མིའི་དཔུང་ཁག་གམ་རུ་ཚོ་( རུ་དང་ཚོ་དོན་གཅིག་）དང་་་་་་
དམག་སྡེ་ཞེས་བརྗོད་པའི་མིང་ཡིན་ནོ། །
ཡན་ལག་བཞི་པ་ནི། སྔོན་དུས་སུ་དམག་སྡེ་ཆེན་པོ་ཞེས་འབོད་
1as



པའི་གྲུབ་ཆ་གཙོ་བོ་ནི་གླང་པོ་ཆའི་དམག རྟ་དམག ཤིང་རྟ་འཁོར་
ལོའི་དམག རྐང་དམག་བཅས་དེ་རེ་རེ་ལའང་གྲངས་ཚང་པའི་སྒོ་ནས་
ཡོད་དགོས་པ་དེའི་མིང་ལ་ཡན་ལག་བཞི་ལྡན་གྱི་དམག་དཔུང་ཟེར་་་་
རོ། །(དཔེར་ན་དབྱངས་ཅན་སྒྲ་མདོ་ལས། དམག་སྡེ་ཆེན་པོ་གཅིག་
གི་མིང་ཡིན་ཏེ། ཇི་སྐད་དུ། ཁྲི་ཕྲག་དང་ནི་གླང་པོ་ཆེ། །གསུམ་འགྱུར་
ཤིང་རྟ་དཔའ་བོ་འབུམ། །རྟ་ནི་འབུམ་ཕྲག་བཅུ་རྐང་ཐང་། །བྱེ་བ་
སུམ་ཅུ་རྩ་དྲུག་འཇུག །ཨཀློཧིཎཱི་ཞེས་པར་བརྗོད། །ཅེས་སོ། །）
དམག་ཚོགས་ནི། དམག་གི་ཚོགས་ཁག་གམ་དམག་གི་སྡེ་ཞེས་
པའི་དོན་ཅན་ནོ། །
སྟོབས་ཆེན་ནི། ནུས་རྩལ་ལྡན་པའི་ཆ་ནས་སྟོབས་ཆེན་ཞེས་
བཏགས་པའོ། །
གྱད་མི་ནི། ཤེད་ཤུགས་ཀྱི་ཟླ་དང་བྲལ་བའི་ཆ་ནས་གྱད་མིའམ་
རྩལ་བོ་ཆེ་ཞེས་སོགས་བརྗོད་དོ། །
ཕ་རོལ་གནོན་ནི། ཕ་རོལ་གྱི་དགྲ་སྡེ་གནོན་པར་བྱེད་པའི་ཆ་
ནས་ཕ་རོལ་གནོན་ཞེས་བཏགས་སོ། །
བརྟུལ་ཕོད་དང་བསྙེངས་བྲལ་གཉིས་ནི། དཔའ་རྩལ་ཆེ་
ཞིང་གང་ལའང་འཇིགས་པ་མེད་པའི་སྙིང་སྟོབས་དང་ལྡན་པའི་་་་་་
ནས་བརྟུལ་ཕོད་དང་བསྙེངས་བྲལ་ཞེས་བཏགས་སོ། །
གཡུལ་ངོར་བརྟན་ནི། གཡུལ་ངོ་ནས་འཐབ་ཇུས་ཀྱི་བློ་གྲོས་
197



གསལ་ཞིང་སྙིང་ཁམས་བརྟན་བརླིང་གི་བུ་དཔའ་བོའི་མཚན་ཉིད་་་་
དང་ལྡན་པས་ན་གཡུལ་ངོར་བརྟན་པ་ཞེས་བརྗོད་རིགས་སོ། །
་གཏུམ་པའི་དཔུང་ཅན་ནི། ཁྲོ་གཏུམ་དང་གདུག་རྩུབ་ཅན་གྱི་
དཔུང་ཡིན་པས་སོ། །
དཔའ་བོ་ནི། སྐྲག་འཇིགས་དང་བྲལ་བའི་ཆ་ནས་དཔའ་བོ་
ཞེས་བརྗོད་དོ། །
དཔུང་གི་ཁྱུ་མཆོག་ནི། དམག་དཔུང་གི་གཙོ་བོའམ་རུ་འདྲེན་
པ་ཡིན་པའི་ཆ་ནས་དཔུང་གི་ཁྱུ་མཆོག་ཅེས་བཏགས་སོ། །
རལ་གྲིའི་གཉེན་ནི། མཚོན་ཆ་ལ་དགའ་བའམ་བག་ཆགས་
བརྩེ་དུང་ལྡན་པའི་ཆ་ནས་རལ་གྲིའི་གཉེན་ཞེས་བཏགས་སོ། །
དམག་གི་འདྲེན་པ་ནི། དམག་སྣེ་ཁྲིད་མཁན་ཡིན་པས་དམག་
གི་འདྲེན་པའམ་རུ་འདྲེན་ཞེས་ཀྱང་ཟེར།
དམག་དཔོན་ནི། དམག་གི་དཔོན་པོ་ཡིན་པས་དམག་དཔོན་
ཞེས་ཟེར།
འཁྲུགས་འཛིང་དང་འཐབ་རྩོད་དང་གཡུལ་འགྱེད་གསུམ་
ནི། དོན་གཅིག་མིང་གི་རྣམ་གྲངས་ཏེ་ཞི་བདེ་སོས་དལ་ངང་གནས་པ་
མ་གྱུར་པར་ཕན་ཚུན་གཅིག་དགྲ་གཅིག་གཤེད་བྱེད་པའི་ཆ་ནས་་་༌་
འཁྲུགས་འཛིང་དང་འཐབ་རྩོད་དང་གཡུལ་འགྱེད་ཅེས་བཏགས་སོ།
ཞོགས་འུར་སོགས་ནི། བྲོས་པའི་དོན་ཏེ་དམག་འཁྲུག་གིས་
198



་
རྐྱེན་པས་ཚེ་སྲོག་རྒྱུ་ནོར་སོགས་ཀྱི་ཉེན་ཚབ་ལས་ཐར་ཐབས་བྱེད་་་་་་
པའི་འུར་ཟིང་གི་ཁྲོད་དུ་གཉེན་བཟའ་ཚང་ཕན་ཚུན་ཁ་འཐོར་བ་་་་་
དང་སླར་ཡང་ཕན་ཚུན་ངོ་འཕྲད་བྱུང་ནས་ཕན་ཚུན་འཁྱུད་པའམ་་་་
འཐམ་པ་བཅས་ནི་བྲོས་བྱོལ་བྱེད་པའི་དོན་ནོ། །
སྡང་བྱེད་དང་མཛའ་བྲལ་གཉིས་ནི། བརྩེ་མེད་ཁྲོ་བ་ཆེན་
པོའི་ཡུལ་དུ་གྱུར་པས་ན་སྡང་བྱེད་དང་མཛའ་བྲལ་ཞེས་བཏགས་སོ། །
ཕ་རོལ་པོ་ནི། རང་ཕྱོགས་མ་ཡིན་པའི་ཆ་ནས་ཕ་རོལ་པོ་ཞེས་
བཏགས་སོ། །
ཕྱིར་རྒོལ་ནི། རང་ཕྱོགས་ནས་གཞན་ལ་ཕར་རྒོལ་བས་ན་ཕྱིར་
རྒོལ་ཞེས་བརྗོད་དོ། །
ཕས་རྒོལ་ནི། ཕ་རོལ་པོས་ཚུར་རྒོལ་བའི་ཆ་ནས་ཕས་རྒོལ་ཞེས་
བཏགས་སོ། །
དགྲ་ཟླ་ནི། རང་ལ་སྡང་ཞིང་རྒོལ་བའི་ཆ་ནས་དགྲ་ཟླ་ཞེས་
བཏགས་སོ། །
བརྒྱལ་མྱོས་ནི། རྐྱེན་གང་རུང་གིས་ཡིད་རང་དབང་དུ་མི་
གནས་པར་དྲན་པ་ཤོར་བས་ན་བརྒྱལ་མྱོས་ཞེས་བཏགས་སོ། །
བོག་རྨོངས་ནི། བོག་ཅེས་པ་བརྒྱལ་བའི་དོན་ཏེ་འདིའང་སྐྲག་
ཆེ་ནས་ཤེས་ཚོར་དང་བྲལ་ཏེ་བརྒྱལ་བས་བོག་རྨོངས་ཞེས་ཟེར་རོ། །
འཇིགས་སྐྲག་ནི། སྐྲག་པའི་དབང་གིས་གློ་སྙིང་སོགས་ཁ་ནང་
199



ནས་ཕྱིར་ཐོན་པ་ལྟ་བུའི་ངང་ཚུལ་སྐྱེས་པའི་དོན་གྱིས་འཇིགས་སྐྲག་་་་
ཅེས་བཏགས་སོ། །
བསྒྲལ་དང་བཀུམ་དང་བསད་གསུམ་ནི། བྱེད་པ་པོས་རྩོལ་
བ་ངེས་ཅན་ལ་བརྟེན་ཏེ་གཞན་གྱི་སྲོག་བཅད་ཟིན་པའི་དུས་འདས་་་་
པ་སྟོན་པའི་བྱ་ཚིག་ཤ་སྟག་གོ། ། །
སྲོག་བྲལ་དང་ཕུང་པོ་དང་རོ་གསུམ་ནི། ཡིན་ཆ་མཉམ་སྟེ་
སྲོག་གི་དབང་པོ་བྲལ་བའམ་མི་ལྡན་ན་ཕུང་པོའམ་རོ་ཞེས་བརྗོད་དོ། །
བྱུས་ལེགས་ནི། ཐབས་བཟང་ཇུས་ལེགས་ཀྱི་སྒོ་ནས་ཁེ་རྒྱལ་
བྱུང་བས་ན་བྱུས་ལེགས་ཞེས་བཏགས་སོ། །
གཡུལ་ལས་རྒྱལ་བ་ནི། དཔའ་མཛངས་བློ་གྲོས་ཀྱི་མཐུ་སོགས་
ལ་བརྟེན་ནས་ཕ་རོལ་གཡུལ་འགྱེད་བྱེད་པ་ལས་རྣམ་པར་རྒྱལ་བར་་་་
གཡུལ་ལས་རྒྱལ་བ་ཞེས་མིང་བཏགས་སོ། །
ཡིད་གཅུགས་དང་མཛའ་བཤེས་གཉིས་ནི། ཕན་ཚུན་ཡིད་
གཅུགས་ཤིང་མཛའ་མཐུན་ལྡན་པ་གཅིག་གྲོགས་གཅིག་ལ་བརྟེན་དུ་་་
རུང་བའི་སྒོ་ནས་ཡིད་གཅུགས་སམ་མཛའ་བཤེས་ཞེས་བཏགས་སོ། །
འཁོན་མེད་ནི། འཛིང་རྩོད་འཁོན་གསུམ་སོགས་ཀྱི་ཆ་དང་མི་
ལྡན་པ་ལ་འཁོན་མེད་ཅེས་བཏགས་པ་མཐུན་པའི་དོན་ནོ། །
ཟུན་ནི། ཟུན་ཞེས་པ་གཉེན་གྱི་དོན་ཏེ་གཉེན་བཤེས་སམ་རང་
ཕྱོགས་ལ་ཟུན་ཞེས་ཟེར་བའོ། །
200



གྲོགས་པོ་ནི། ཕན་ཚུན་བར་ལ་བརྩེ་སེམས་ཟབ་པའི་རྒྱུ་མཚན་
གྱིས་གྲོགས་པོ་ཞེས་བཏགས་སོ། །
བློ་ཉེ་ནི། སྡང་པའི་ཆ་ཙམ་ཡང་མི་ལྡན་པར་བློ་དཀར་སེམས་
དཀར་གྱི་བསམ་པ་རྣམ་དག་དེར་བློ་ཉེ་བའམ་བློ་ཉེ་ཞེས་ཟེར། མངོན་
བརྗོད་ཀྱི་བསྟན་བཅོས་རྒྱ་མཚོའི་ཆུ་ཐིགས་ལས་བཞི་པའི་སྐབས་ཏེ་་་་
བྲམ་ཟེ་དང་རྒྱལ་རིགས་ལ་སོགས་པའི་རབ་ཏུ་བྱེད་པ་བཤད་ཟིན་ཏོ། །
ལྔ་པ། རྗེའུ་རིགས་དང་དམངས་རིགས་ལ་སོགས་པའི་
རབ་ཏུ་བྱེད་པ།
བརླ་སྐྱེས་ནི། རྒྱལ་པོ་གསོ་སྦྱོང་འཕགས་ཞེས་བྱ་བའི་སྤྱི་བོར་
སྐྱེས་པའི་བུ་ང་ལས་ནུ་ཞེས་པའི་བརླ་གཡས་པ་ནས་སྐྱེས་པའི་བུ་་་་་་
མཛེས་པ་སོགས་རིམ་བཞིན་བྱུང་ཟེར་པའི་གཏམ་རྒྱུད་དུ་གྲགས་པས་་
རྗེའུ་རིགས་ཀྱི་མིང་ལ་བརླ་སྐྱེས་ཞེས་བཏགས་སོ། །
ཇོ་བོ་ནི། སྤྱིར་ཇོ་བོ་ཞེས་པ་རང་ལས་ལོ་ཚོད་ཆེ་བའི་སྐྱེས་པར་
ཟེར་ཏེ། སྐབས་འདིར་གཙོ་བོའམ་བདག་པོའི་དོན་གྱི་ཆ་ནས་ཇོ་བོ་
ཞེས་བཏགས་སོ། ། །
རྗེའུ་རིགས་ནི། རྗེའུ་རིགས་སམ་དཔོན་ཆུང་ལའང་བཤད་ཅིང་
སྔར་རྒྱ་གར་གྱི་རིགས་རྒྱུད་ཨང་གསུམ་པར་བརྩིའོ། །
འཚོ་ཚིས་ནི། ཟས་གོས་ལོངས་སྤྱོད་སོགས་ཀྱི་འཚོ་ཐབས་བྱེད་
པའམ་མི་ཚེ་སྐྱེལ་ཞིང་འཁྱོལ་ཐབས་བྱེད་པའི་ལས་ལ་འཚོ་ཚིས་ཟེར།
201



འཇུག་བྱེད་ནི། སྤྱིར་འཇུག་བྱེད་ཅེས་འདི་དོན་མང་སྟེ་འདིར་
མངོན་བརྗོད་ཀྱི་ཆ་ནས་འཇིག་རྟེན་ཁྱིམ་པ་པས་འཚོ་བ་རོལ་བའི་་་་་
ལམ་ལ་འབད་དེ་འཇུག་པས་ན་འཇུག་བྱེད་ཅེས་བཏགས་སོ། །
སོ་ནམ་ནི། སོ་ནམ་ཞེས་པ་ཞིང་ལས་ཏེ་མིང་མཐའི་པ་ཡིག་སྦྱར་
ཚེ་ཞིང་ལས་བྱེད་པའི་མིར་གོ་བས་ན་ཞིང་པ་ཟེར་རོ། །
འབྲུ་སྐྱེས་ནི། འབྲུ་རིགས་སྐྱེ་སའི་ཡུལ་ཡིན་པས་འབྲུ་སྐྱེས་ཞེས་
འབྱུང་ཁུངས་ཀྱི་ཆ་ནས་བཏགས་པའོ། །
རྨོ་བ་ནི། རྨོ་བ་ཞེས་པ་ནི་བྱ་བའི་ལས་སམ་ཡུལ་གྱི་སྒོ་ནས་
བཏགས་པའོ། །
ཞིང་ནི། ཞིང་ཞེས་པ་གནས་སམ་ཡུལ་གྱི་དོན་ཡིན་པས་ན་
འདིར་འབྲུ་རིགས་སྐྱེ་ཡུལ་གྱི་ཆ་ནས་ཞིང་ཞེས་བཏགས་སོ། །
རྨོ་བྱེད་ནི། ས་ཞིང་རྨོ་བྱེད་ཀྱི་ལག་ཆའམ་ཡོ་ཆས་ཡིན་པས་རྨོ་
བྱེད་ཅེས་བྱེད་ལས་ཀྱི་སྒོ་ནས་བཏགས་པའོ། །
ས་འཇོམས་ནི། ས་རྐོ་བའམ་སློག་པར་བྱེད་པའི་ནུས་པའི་ཆ་
ནས་ས་འཇོམས་ཞེས་བཏགས་སོ། །
ཐོང་གཤོལ་ནི། སྤྱིར་ཐོང་ཞེས་པ་ཐོང་ག་དང་གཤོལ་ཞེས་པ་ས་
སོགས་གཏིང་ཇེ་ཟབ་ཏུ་རྐོ་བའམ་དྲུ་བའི་དོན་ཏེ་འདིར་ས་ཞིང་རྨོ་་་་
བཀོལ་གྱི་ཡོ་བྱད་ཐོང་གཤོལ་ཞེས་བརྗོད་ཚེ་ཀུན་གྱི་རྒྱུན་འཇགས་སུ་་་
གྱུར་པའི་ཐ་སྙད་ཡིན་པས་གོ་སླའོ། །
202



གཤོལ་མདའ་ནི། གོང་དུ་བཤད་པའི་ཐོང་གཤོལ་གྱི་ཡུ་བ་ལ་
གཤོལ་མདའ་ཟེར།
གཉའ་ཁུར་དང་གཉའ་ཤིང་གཉིས་ནི། འདི་གཉིས་ནི་ཚིག་
ཙམ་མ་གཏོགས་དོན་གཅིག་མིང་གི་རྣམ་གྲངས་ཏེ། གཉའ་ཤིང་ཞེས་
པ་ས་ཞིང་རྨོ་བའི་སྐབས་སུ་རྨོ་ཕྱུགས་གཉིས་དོར་བསྡེབས་ནས་གཉའ་
བར་འཕྲད་བཞག་བྱས་ཏེ་བཅིངས་པའམ་བསྡམས་ནས་འཁུར་དུ་་་་་
འཇུག་པའི་ཤིང་དེའི་མིང་ལ་གཉའ་ཤིང་ཟེར།
འཇོར་གཞོར་1དང་རྐོ་བྱེད་ཏོག་ཙི་[ཙེ་གསུམ་ནི། འདི་
གསུམ་ནི་ས་སོགས་རྐོ་བར་བྱེད་པའི་ལག་ཆའམ་ཡོ་ཆས་ཡིན་པ་དོན་
གཅིག་མིང་གི་རྣམ་གྲངས་ཏེ། ཡུལ་སྐད་ཀྱིས་ཐ་དད་དུ་བཏགས་པའི་
མིང་ཁྱད་ཙམ་མ་གཏོགས་དོན་ཁྱད་མེད་དོ། །
གཅོད་བྱེད་དང་རྔ་བྱེད་གཉིས་ནི། འདི་གཉིས་ནི་སྐབས་འདི་
ནས་ལོ་ཏོག་རྔ་བྱེད་ཀྱི་ལག་ཆ་ཟོར་བའི་མིང་ལ་འཇུག་པ་གོ་སློ་སྟེ།
སྤྱིར་གཅོད་དང་རྔ་དང་འབྲེག་ཅེས་པ་རྣམས་ལ་མཚོན་ན་དོན་བྱེད་་་
པའི་ཆ་ནས་ཅུང་ཙམ་འདྲ་ནའང་བྱ་བའི་ཡུལ་གྱི་ཕྲ་རགས་སོགས་་་་་
ཀྱིས་གང་ལ་གང་འཚམས་སྒོས་སྦྱར་འོས་ཤིང་རིགས་སོ། །
བཙུགས་དང་སྐྲུན་དང་བསྐྱེད་གསུམ་ནི། ས་བོན་སོགས་
བཏབ་སྟེ་རྒྱ་བསྐྱེད་པའི་དོན་གྱི་ཆ་ནས་འདི་ལྟར་བཏགས་མོད་ཀྱི།
སྐབས་ལ་ལར་ནས་ཁྱད་པར་ཡོད་པ་ཤེས་དགོས་སོ། །
203



གདབ་དང་བཏབ་གཉིས་ནི། དུས་གསུམ་གྱི་དབྱེ་བའི་ཁྱད་
པར་གྱིས་བཏགས་པ་མ་གཏོགས་འདྲའོ། །
འབྲུ་དཀར་ནི། འབྲུ་རིགས་ཀྱི་ནང་ནས་འབྲས་ཀྱི་ཁ་དོག་
དཀར་པོ་ཡིན་པས་ན་འབྲུ་དཀར་ཞེས་བཏགས་སོ། །
པ་ཊ་ནི། ལེགས་སྦྱར་གྱི་སྐད་ཀྱི་སྒོ་ནས་བཏགས་པ་སྟེ། འབྲས་
ཞེས་པའི་སྐད་དོད་ཡིན་པ་སྣང་ངོ་། །
ཆུ་མ་ནི། ཞིང་ལ་ཆུ་མ་རི་མ་གཉིས་སུ་དབྱེ་བའི་ཆ་ནས་ཆུ་མ་
ཞེས་ཡུལ་གྱི་སྒོ་ནས་བཏགས་སོ། །
རྩི་དཀར་ནི། ནས་ཀྱི་རྩི་བཅུད་དེ་རྩམ་པའི་ཁ་དོག་དཀར་པོ་
ཡིན་པའི་ཆ་ནས་བཏགས་པར་སྣང་ངོ་། །
ནས་ནི། འབྲུ་རིགས་ཀྱི་བྱེ་བྲག་རྩམ་པ་འཐག་བྱའི་ནས་ཏེ། ནང་
གསེས་ཀྱིས་ནས་གར་ནས་ནག་གཉིས་སུ་དབྱེའོ། །
ཡིད་ལེགས་ནི། གྲོ་མཐོང་པ་ན་ཡིད་དགའ་བའམ་སེམས་ལ་
བབ་པས་ཡིད་ལེགས་ཞེས་ཡོན་ཏན་གྱི་སྒོ་ནས་བཏགས་པའོ། །
ཡིད་བཟང་ནི། ལྷ་དང་། མེ་ཏོག མེ་ལྷ། ཟེའུ་འབྲུ། གྲོ་སོགས་ཀྱི་
མིང་ལ་འཇུག་ཀྱང་འདིར་གྲོ་ནི་ཞིང་པ་སོགས་ཀྱིས་མཐོང་ན་ཡིད་ལ་་་
དགའ་བ་སྟེར་བའི་ཁྱད་ཆོས་ཀྱི་ཆ་ནས་ཡིད་བཟང་བཏགས་ཤིང་གྲོ་་་་
ཞེས་པ་འདོད་རྒྱལ་གྱི་མིང་ངོ་། །
ཚོགས་ཅན་ནི། རྒྱུ་གོང་བུར་ཚོགས་པའི་བདག་ཉིད་ཅན་ཡིན་
204



པས་ཚོགས་ཅན་ཞེས་བཏགས་སོ། །
འཕྲོག་བྱེད་ནི། སྲན་མའི་མེ་ཏོག་རྣམ་པར་བཀྲ་བ་སྐྱེ་བོའི་ཡིད་
དབང་འཕྲོག་པར་བྱེད་པ་བཅས་ཀྱི་ཁྱད་ཆོས་ལ་བརྟེན་ནས་འཕྲོག་་་་
བྱེད་ཅེས་བཏགས་སོ། །
ཙ་ན་ཀ་ནི། ལེགས་སྦྱར་གྱི་སྐད་དེ་སྲན་མའི་སྐད་དོད་ཡིན་ནོ། །
ནས་ཀྱི་འཁྲི་ཤིང་ནི། སྲན་མ་ནི་ནས་ཀྱི་སྡོང་རྐང་ལ་དཀྲིས་
ནས་འཚར་ལོངས་ཡོང་བའི་ཆ་ནས་ནས་ཀྱི་འཁྲི་ཤིང་ཞེས་རྟེན་དང་་་་་
བརྟེན་པའམ་ཁྱད་ཆོས་ཀྱི་སྒོ་ནས་བཏགས་སོ། །
དོན་གྲུབ་དང་ཟས་གཙང་གཉིས་ནི། ཡུངས་དཀར་གྱི་མིང་
གི་རྣམ་གྲངས་ཡིན་ཞིང་ཡུངས་དཀར་ནི་སྔོན་བཅོམ་ལྡན་འདས་ཀྱིས་་
བགེགས་རྣམས་འཇོམས་ཤིང་དོན་ཐམས་ཅད་གྲུབ་པའི་བཀྲ་ཤིས་་་་་
པའི་རྫས་སུ་བྱིན་གྱིས་བརླབས་པ་ལྟར་རྒྱུ་མཚན་གྱི་སྒོ་ནས་དོན་གྲུབ་་་
དང་ཟས་གཙང་ཞེས་བཏགས་པའོ། །
ཡུངས་དཀར་ནི། འབྲུ་རིགས་ཀྱི་བྱེ་བྲག་སྟེ་དབྱེ་ན་ཡུངས་
དཀར་ཡུངས་ནག་གཉིས་ཡོད་པ་ལས་འདིའི་ཁ་དོག་དཀར་པོ་ཡིན་་་་་
པས་ཡུངས་དཀར་ཞེས་བརྗོད་དོ། །
ཚ་བའི་སྣུམ་ཅན་ནི། སྣུམ་གྱི་རྒྱུ་པད་ཁ་སྟེ་ཡུག་པོ་ནག་པོ་དེ་
ཉིད་མེ་ཚ་བོ་བཀོལ་ནས་བསྲོས་ཏེ་བ ཙིར་ན་སྣུམ་འབྱུང་སྲིད་པས་ན་་་
ཚ་བའི་སྣུམ་ཅན་ཞེས་རྒྱུ་མཚན་གྱིས་བཏགས་སོ། །
205



སྔོན་སྐྱེས་ནི། གོང་གི་ལོ་ཏོག་གི་རིགས་པད་ཁ་ཞེས་པའི་སྔོན་དུ་
སྐྱེས་པས་ན་སྔོན་སྐྱེས་ཞེས་བཏགས་པའོ། །
ནག་མོ་ནི། ཁ་དོག་ནག་པའི་ཆ་ནས་ནག་མོ་ཞེས་བརྗོད་དོ། །
ལྷ་མིན་མོ་ནི། མངོན་བརྗོད་ལས་སྐུ་ཚེའི་མིང་གི་རྣམ་གྲངས་ཏེ།
འདི་ཉིད་གཞན་གནོད་མཐུ་བསྒྲུབ་ཀྱི་རྫས་སུ་འགྲོ་བས་ལྷ་མིན་མོ་་་་་་
ཞེས་འདོར་ལེན་གྱི་ཆ་ནས་བཏགས་པ་འདྲའོ་སྙམ།
སྐེ་ཚེ་ནི། སྣུམ་ནག་གི་རྒྱུ་ལོ་ཏོག་གི་རིགས་ཤིག་གི་མིང་ཡིན་ནོ། །
ཡུངས་དཀར་རྒྱལ་པོ་ནི། འདི་ཉིད་སྐྱེས་སྟོབས་ཆེ་བའམ་ལྡན་
པའི་ཆ་ནས་སྐུ་ཚེའི་མིང་ལ་ཡུངས་དཀར་རྒྱལ་པོ་ཞེས་བཏགས་སོ། །
དོག་པ་ནི། མེ་ཏོག་གི་ཟེ་འབྲུའམ་གྲོ་ནས་སོགས་ཀྱི་འབྲུའི་སྙེ་
མའི་མིང་ལ་འཇུག་པའོ། །
སྙེ་མ་ནི། ལོ་ཏོག་གི་འབྲས་བུ་མང་པོ་འདུས་པའི་ཆུན་པོ་ལའོ། །
སྦྱིན་པ་དང་ཕུབ་མ་གཉིས་ནི། འབྲུའི་ལྐོག་ཤུན་ནམ་པགས་
པ་ཁོ་ན་ལུས་པའི་མིང་སྟེ་སྙིང་པོ་མེད་པའི་ཆ་ནས་བཏགས་སོ། །
སྔོ་སངས་ནི། ལྗང་པའི་ཁ་དོག་སྔོ་སངས་ཡིན་པའི་ཆ་ནས་དེ་
སྐད་ཅེས་བཏགས་སོ། ། ་
ངེས་སྒྲིབ་ནི། སྡོང་པོའི་རྩ་བ་སྒྲིབ་པའམ་ལོ་མས་མཐོང་ལམ་
སྒྲིབ་པའི་དོན་གྱིས་ངེས་སྒྲིབ་ཅེས་བཏགས་སོ། །
སོ་མ་ནི། རྙིང་པ་མིན་པ་ཧ་ཅང་གསར་པ་གསར་རྐྱང་ཡིན་པས་
206



སོ་མ་ཞེས་རྣམ་པའི་ཆ་ནས་བཏགས་སོ། །
རྨ་མེད་ནི། རྙིང་ཞིང་སྦགས་པའི་སྐྱོན་སོགས་ཀྱིས་མ་གོས་པའི་
ཆ་ནས་རྨ་མེད་ཅེས་བཏགས་པར་འབྲུ་རིགས་སྲས་ཀྱི་མིང་ངོ༌། །
སྤུས་ནི། སྨིན་ཐག་མ་ཆོད་པའི་འབྲུ་རིགས་ལོ་ཏོག་གི་འབྲས་
པུའི་མིང་ངོ་། །
གཡོས་མ་ནི། ཟས་རིགས་སྣ་ཚོགས་གཡོས་མཁན་ནམ་བཟོ་
མཁན་ཡིན་པས་གཡོས་མ་ཞེས་བཏགས་སོ། །
ལག་བདེ་ནི། ཟས་རིགས་སྣ་ཚོགས་བཟོ་བའི་ལག་ཤེས་ཀྱི་རྩལ་
དང་ལྡན་པའི་ཆ་ནས་ལག་བདེ་ཞེས་བཏགས་སོ། །
ཕྲུག་ཚང་བ་ནི། ཕྱག་ཚང་ཞེས་པ་བརྡ་རྙིང་དུ་ཐབ་ཚང་གི་མིང་
དུ་སྣང་ཞིང་འདིར་བ་སྒྲ་སྦྱར་བས་ཐབ་ཚང་ནང་དུ་ལས་ཀ་བྱེད་་་་་་
མཁན་མ་ཆེན་ཞེས་པ་ལྟ་བུར་གོ་སྙམ།
ཐབ་ཀ་བ་ནི། གོང་དུ་འགྲེལ་པའི་ཕུག་ཚང་བ་དང་བརྡ་གསར་
རྙིང་གི་ཁྱད་པར་མ་གཏོགས་འདྲ་མཚུངས་རེད་མོད། སུ་ཏི་རིན་པོའི་
ལུགས་ལྟར་ན་ཕྱག་ཚང་པ་དང་ཐབ་ཀ་པ་ཞེས་པ་ལྟ་བུའོ། །
ཐབ་ཚང་ནི། ཟས་གཡོས་སྦྱོར་བྱེད་སའི་ཁང་པའམ་ཟ་ཁང་
ངམ་ཟས་ཁང་ཟེར་བ་བཞིན་ནོ། །
གཡོས་ཁང་ནི། ཟས་རིགས་སྣ་ཚོགས་གཡོ་སའི་ཁང་པར་མིང་
གི་རྣམ་གྲངས་སུ་གཡོས་ཁང་ཞེས་ཟེར།
207



གསོལ་ཁང་ནི། གསོལ་ཚིགས་བཟོ་སའི་ཁང་པ་ཡིན་པའི་ཆ་
ནས་གསོལ་ཁང་ཞེས་བཏགས་སོ། །
བསོ་ཁང་ནི། ཐབ་ལ་མེ་བཏང་སྟེ་ཟས་རིགས་དག་བསྲོ་བའམ་
བཙོ་སྐོལ་བྱེད་སའི་ཁང་པ་ཡིན་པ་བཅས་བྱ་ཡུལ་གྱི་སྒོ་ནས་བསྲོ་ཁང་་
ཞེས་བཏགས་པའོ། །
མེ་ཐབ་ནི། མེ་གཏོང་སའི་ཐབ་ཀ་ཡིན་པས་ན་མེ་ཐབ་ཅེས་
དངོས་པོའི་ཆ་ནས་བཏགས་སོ། །
སྒྱེད་པུ་ནི། སྐྱེད་ཅེས་པ་སྐྱིད་ཀྱི་འབྲི་ཚུལ་གཞན་ཏེ་དེས་ན་སྐྱིད་
པ་ནི་རྐང་པའི་ལྟ་ཚིགས་བྱེ་བྲག་ཅིག་གི་མིང་ཡིན་ན། སྔར་ལྕགས་ལས་
བཟོས་པའི་ལྷུ་གསུམ་རྐང་གསུམ་ཅན་གྱི་མེ་སྦར་ས་ཞིག་ཡོད་པ་དེའི་་་
མིང་ལ་ལྕགས་སྐྱེད་ཟེར་ལ། ཕྱིས་རིམ་བཞིན་དུ་ཐབ་ཀ་བཅའ་བ་དར་
སྐབས་སུ་མེ་སྦྱར་ས་ཡིན་པའི་ཆ་ནས་སྐྱེད་པུ་ཞེས་བཏགས་པ་གསལ་་་
པོར་སྣང་ངོ་། ། །
ཐབ་ཀ་ནི། ཟས་གཡོ་བཙོ་སྐོལ་དང་གྲང་བསྲོ་དྲོད་བསྐྱེད་ཀྱི་
ཐབས་ལ་མེ་སྦར་སའི་ཡོ་ཆས་དེའི་མིང་ལ་ཐབ་ཀ་ཞེས་བཏགས་པ་་་་་
འདོད་རྒྱལ་གྱི་མིང་ངོ༌། །
རྗོད་གཞི་ནི། ཡོས་དང་ཟས་རིགས་རྔོད་སའི་གཞི་སླ་ང་ཡིན་
པའི་ཆ་ནས་རྗོད་གཞི་ཞེས་ཡུལ་གྱིས་བཏགས་སོ། །
ཐེར་པོ་ནི། སླ་ངའི་ནང་ཁྱོན་ཡངས་པའི་ཆ་ནས་ཐེར་པོ་ཞེས་
208



བཏགས་སོ། །
སླ་ང་ནི། རྒྱུ་ཁྲོ་དང་ལྕགས་ལས་བཟོས་པའི་ཟས་གཡོ་བྱེད་སྣོད་
ཆས་ལ་སླ་ང་ཞེས་བཏགས་པའོ། །
ཁོལ་མ་ནི། ཡུལ་སྐད་དེ་ཇ་དང་ཐུག་པ་སོགས་སྐོལ་སྣོད་རྫ་ས་
ལས་བཟོས་པའི་སྣོད་སྣ་ཚོགས་ཀྱི་མིང་ཡིན་ནོ། །
གཡོ་སྣོད་ནི། ཟས་རིགས་དག་གཡོ་སའི་སྣོད་རྫའི་མིང་ཡིན་ལ་
མིང་གི་རྣམ་གྲངས་སུ་ཕྲུ་བའང་ཟེར། །
སྐྱོགས་དང་ལག་སྐྱོགས་དང་གཟར་བུ་གསུམ་ནི། ནང་
གསེས་ཀྱིས་ཁྱད་པར་ཅུང་ཟད་ཡོད་ནའང་སྤྱིར་ཆུ་སོགས་འཆུ་བྱེད་ཀྱི་
ཡོ་ཆས་མིང་ཡིན།
ཁམ་ཕོར་ནི། སེར་པོ་དང་ནག་པོ་འདྲེས་པའི་ཁ་དོག་ལ་ཁམ་པ་
ཟེར་ཞིང་རྫ་མའི་ཁ་དོག་དེ་ལྟར་ཡིན་པས་དོན་དུ་ཁམ་ཕོར་ཞེས་པ་རྫ་
ཕོར་ཡིན་པ་དང་དེ་ནི་ཚོས་མདོག་གི་ཆ་ནས་བཏགས་སོ། །
རྫ་ཕོར་ནི། རྫ་ལས་གྲུབ་ཅིང་གཞི་མཐུན་གྱི་འབྲེལ་བའི་དོན་
གྱིས་སྔ་ཕོར་ཞེས་བཏགས་པའོ། །
ཡོལ་གོ་ནི། སྡེར་མ་དང་གཞོང་པ་སོགས་ཟས་འཇོག་བྱེད་ཀྱི་
སྣོད་ཀྱི་སྤྱི་མིང་དུ་ཡོལ་གོ་ཞེས་བཏགས་པ་ནི་དེའི་མཐའ་འཁོར་ཡོལ་་་
བ་ལྟ་བུས་བསྐོར་པའི་རྒྱུ་མཚན་གྱིས་སོ། །
སྣོད་སྤྱད་ནི། མཁོ་སྤྱོད་བྱེད་ཀྱི་སྣོད་ཆས་ཞེས་པའི་དོན་ནོ། །
209



བཞེས་པ་ནི། ལོངས་སུ་སྤྱོད་པའི་ཟས་རིགས་སྤྱིའི་ཞེ་ཚིག་ལ་
བཞེས་པ་ཞེས་ཟེར་རོ། །
ཟས་དང་ལྟོ་ཟས་ཁ་ཟས་གསུམ་ནི། ཁ་ལ་ཟ་རྒྱུའི་ཟས་ཞེས་
མིང་གི་རྣམ་གྲངས་ཀྱིས་བཏགས་སོ། །
བྱ་ན་ནི། བྱ་ན་ཞེས་པ་ངག་སྒྲོན་ལས་བྱ་ཉན་པ་ཟུར་ཆག་ ཐུག་
པའམ་ཚོད་མ་སྟེ་སྤགས་མའམ་རོ་གསལ་པའི་དོན་ཡིན།
སྐྱོ་ཚ་ནི། སྤྱིར་སྐྱོ་མ་ཞེས་པ་གཤེར་ཁུ་ལྟ་བུ་ཐུག་པ་སློ་མོ་སྟེ་
འདིར་སྔོ་ཚལ་བཏབ་པའི་ཐུག་པ་ལ་གོ། །
ཆུ་རོ་དང་འགྱུར་བྱེད་གཉིས་ནི། ཆུའི་རོ་བཅུད་ལྟ་བུའི་ཚུ་
ཡིན་པ་དང་ཆུ་ལས་གྲུབ་པའི་ཆ་དང་ལྡན་ལ་བཏུང་བ་དང་ཟས་ཀྱི་བྲོ་
བ་སྒྱུར་བའི་བྱེད་ནུས་ཀྱིས་ཆུ་རོ་དང་འགྱུར་བྱེད་ཅེས་བཏགས་སོ། །
དཔྱིད་དུས་ཆགས་ནི། དཔྱིད་ཟླ་གསུམ་ལ་ཆུའི་ནང་ཆགས་
པའི་དུས་ཚིགས་ལ་བརྟེན་ནས་དཔྱིད་དུས་ཆགས་ཞེས་བཏགས་སོ། །
ལན་ཚྭ་ནི། བོད་སྨན་གྱི་རོ་དྲུག་གི་ཡ་གྱལ་ཞིག་སྟེ། ཚུའི་བྲོ་བ་ལྟ་
བུའི་རོའི་མིང་ཡིན་ནོ། །
གདུང་བ་དང་ཆགས་པ་དང་སྲེད་པ་བཅས་ནི། རྒྱུ་ནོར་
སོགས་འདོད་ཡོན་ལ་ཆགས་པ་དང་ཞེན་པས་གདུང་བ་དང་སྲིད་་་་་་་
པའང་ཆགས་ཞེན་དང་དོན་གཅིག་པས་འདོད་ཞེན་ཞེས་པའི་མིང་གི་་
རྣམ་གྲངས་ཤ་སྟག་གོ། །
210



-
ཁ་སྐམ་དང་ཆུ་འདོད་དང་སྐོམ་པ་བཅས་ནི། ལུས་ཁམས་ཀྱི་
འབྱུང་བ་བཞི་ལས་མེ་ཤུགས་རྒྱས་པའི་དབང་གིས་ཁ་སྐམ་པས་ཆུ་་་་
འཐུང་བར་འདོད་པ་བཅས་ནི་སྐོམ་པའི་མིང་གི་རྣམ་གྲངས་ཡིན་ནོ། །
བུ་བ་ཚ་བ་ནི། བརྡ་རྙིང་དུ་བཀྲེས་པའམ་རྟོགས་པའི་དོན་ཡིན་
པར་བཤད་དོ། །
ཕྱུགས་སྐྱོང་ནི། འབྲོག་པས་ཕྱུགས་རིགས་འཚོ་སྐྱོང་བདག་
གཉེར་བྱེད་པའི་ཁྱད་ཆོས་ཀྱིས་ཕྱུགས་སྐྱོང་ཞེས་བཏགས་སོ། །
ཕྱུགས་ལྡན་ནི། ཕྱུགས་རིགས་དཀར་ནག་ཁྲ་གསུམ་གྱི་བདག་པོ་
ཡིན་པས་ན་ཕྱུགས་ལྡན་ཞེས་དོན་གྱི་ཆ་ནས་བཏགས་སོ།
འབྲོག་པ་ནི། དབྱར་དགུན་སོགས་དུས་བཞི་ཁྱད་མེད་དུ་ས་
སྟོང་ལུང་སྟོང་ངམ་བྱང་སྟོང་འབའ་ཞིག་ཏུ་རྩྭ་ཁ་ཆུ་འགྲིམས་བྱས་་་་་
ནས་ཕྱུགས་རིགས་ཁོ་ནར་འཚོ་སྐྱོང་བྱེད་པའི་ལས་ལ་བྲེལ་ཞིང་གནས་
པས་ན་འབྲོག་པ་ཞེས་གནས་ཡུལ་སྤྱོད་སྟངས་ཀྱི་ཆ་ནས་བཏགས་སོ། །
ལྐོག་ཤལ་དང་ནོག་ཅན་དང་བ་ལང་གསུམ་ནི། བ་ལང་གི་
སྐེ་ནས་ཐུར་དུ་འཕྱང་པའི་པགས་པའམ་སྐྱི་མོར་ལྐོག་ཤལ་དང་་་་་་་་
ལང་གི་མཇིང་པའམ་སོག་མགོའི་ཤ་འབུར་པོར་ཟེར་ཞིང་། ཅན་ཞེས་
པ་དེ་དང་ལྡན་པ་ནི་བ་ལང་ངོ་ཞེས་ཁྱད་ཆོས་ཀྱི་སྒོ་ནས་ལྐོག་ཤལ་་་་་
ཅན་དང་ནོག་ཅན་ཞེས་དམིགས་སུ་བཀར་ནས་བ་ལང་གི་མིང་་་་་་
བཏགས་པའོ། །
zi1



E
བཟང་པོ་དང་ཁྱུ་མཆོག་གཉིས་ནི། རིགས་མཐུན་ཁྱུ་ཚོགས་
ཀུན་ལས་སྟོབས་ཤུགས་ཆེ་ཞིང་རིགས་གཟུགས་སོགས་ཆེས་བཟང་་་་་་
ཞིང་མཆོག་ཏུ་གྱུར་པ་ནི་གླང་པོ་ཞེས་མཆོག་ཏུ་དགར་བའི་ཆ་ནས་་་་་
བཏགས་སོ། །
གླང་ནི། འདོད་རྒྱལ་གྱི་མིང་ངོ་། །
གྲུས་མ་དང་འབབ་བྱེད་གཉིས་ནི། གྲུས་མ་ཞེས་པ་བེའུ་སྐྱེས་
ནས་ལོ་ཁ་མ་ལེན་པའི་མིང་དང་། འོ་མ་མང་པོ་འབབ་པ་ལྟར་འཇོ་
བར་བྱེད་པའི་བྱེད་ལས་ཀྱི་ཆ་ནས་གྲུས་མ་དང་འབབ་བྱེད་ཅེས་་་་་་་་
འདོད་འཇོ་བ་ཡི་མིང་ངོ་། །
མཆུ་འཕྱང་དང་རླུང་དགའ་གཉིས་ནི། ཡ་མཆུ་ཐུར་དུ་
འཕྱང་པའི་ཆ་ནས་མཆུ་འཕྱང་དང་རླུང་ཕྱོགས་ཁ་གཏད་དེ་ངལ་སྣང་
མེད་པར་སྐྱོད་ལ་དགའ་བས་ན་རླུང་དགའ་ཞེས་རྔ་མོང་གི་མིང་དུ་་་་་
བཏགས་པའོ། །
ཝ་འཕྱང་ནི། བརྡ་རྙིང་སྟེ་རའི་མིང་ལ་ཝ་འཕྱུང་ཟེར་དོན་ནི་
ཕལ་ཆེར་ཨོག་ཞབས་ནས་སྤུ་ཚོམ་བུ་རིང་པོ་ཐུར་དུ་འཕྱང་པའི་་་་་
ནས་ཝ་འཕྱང་ཞེས་བཏགས་པ་འདྲའོ། །
ཚེ་ཚེ་ནི། འབའ་སྐད་ཀྱི་ཆ་ནས་ཚེ་ཚེ་ཞེས་ཞེས་བཏགས་པར་
སྣང་ངོ་། །
ལྟོ་འཕྱང་ནི། ལུག་གི་ལྟོ་བ་རང་གི་ལུག་ཚད་ལ་ལྟོས་ན་ཅུང་ཆེ་
212
，
，
，



ཞིང་ཐུར་དུ་འཕྱང་བས་ལྟོ་འཕྱུང་ངམ་གསུས་འཕུང་ཞེས་སོ། །
གཡང་མོ་ནི། མི་ལ་མཁོ་དགུ་སྩོལ་བའི་ནོར་བུ་ལྟར་གྱུར་པའི་ཆ་
ནས་གཡང་དང་རང་གཤིས་ཞི་ཞིང་དུལ་བའི་གཡང་བ་སོགས་ཀྱི་ཆ་
ནས་སྒོ་ཕྱུགས་ཀྱི་ནང་ནས་གཡང་ལྟར་གྱུར་པས་ན་གཡང་མོ་ཞེས་་་་་
བཏགས་པར་སེམས་སོ། །
ལུག་ནི། གཟུགས་དབྱིབས་ཀྱི་ཆ་ནས་ལུག་ཅེས་བཏགས་སོ། །
ནུ་སྐྱེས་ནི། ཞོ་ཡི་རྒྱུ་འོ་མ་དེ་ནི་ནུ་མ་ལས་བྱུང་ཞིང་སྐྱེས་པས་ན་
འབྱུང་ཁུངས་ཀྱི་ཆ་ནས་ནུ་སྐྱེས་ཞེས་བཏགས་སོ། །
རབ་ཆགས་ནི། འོ་མ་དེ་ཉིད་རབ་ཏུ་ཆགས་པར་གྱུར་པའི་རྒྱུ་
མཚན་གྱིས་ཞོ་ལ་རབ་ཆགས་ཞེས་བཏགས་སོ། །
ཞོ་ནི། འོ་མར་སྐྱུར་རྩི་གཏོང་ནས་བསྙལ་ཏེ་ཆགས་སུ་བཅུག་
པའི་བཏུང་བྱའོ། །
རྩི་བཅུད་ནི། ནོར་ལུག་གིས་རྩི་མེ་ཏོག་སོགས་ཟོས་པའི་བཅུད་
ལས་འོ་མ་འབྱུང་པ་དང་འོ་མའི་བཅུད་དམ་སྙིང་པོ་ལས་མར་གྲུབ་་་་་
པས་ན་རྩི་བཅུད་ཅེས་བཏགས་པའོ། །
བསྲུབས་སྐྱེས་ནི། ཞོ་འོ་བསྲུབས་པའམ་དཀྲུགས་པ་ལས་མར་
སྐྱེས་པའམ་ཐོན་པའི་ཆ་ནས་བསྲུབས་སྐྱེས་ཞེས་བཏགས་སོ། །
མར་ནི། འདོད་རྒྱལ་གྱི་མིང་སྟེ་འོ་མའི་ཉིང་བཅུད་ཀྱི་རྩི་སྣུམ་
དེའི་མིང་ངོ་། །
213



ཆུ་སྐྱ་ནི། ཁ་དོག་དཀར་པོའི་གཤེར་ཁུ་ཡིན་པས་ཆུ་སྐྱ་ཞེས་
བཏགས་པའོ། །
ཆབ་སྐུ་ནི། ཆབ་ཅེས་པ་ཆུའི་ཞེ་ཚིག་ཡིན་པ་ལས་དོན་ནི་གོང་
དང་འདྲའོ། །
དར་བ་ནི། འོ་མའི་ནང་གི་མར་བཏོན་རྗེས་ལྷག་པའི་གཤེར་
ཁུའི་མིང་ངོ་། །
ལམ་མགྲོན་ནི། ཚོང་པས་ཚོང་གཉེར་བྱེད་སྐབས་ལམ་ཐག་ཉེ་
རིང་མེད་པར་འགྲུལ་བཞུད་དགོས་པར་བརྟེན་ངག་རྒྱུན་དུ་ཚོད་་་་
འདུས་མགྲོན་པོ་ཞེས་བརྗོད་པའི་ཕྱིར་ན་ལམ་མགྲོན་བཏགས་པའང་་་་
་དེའི་ཕྱིར་རོ། ། །
ཟོང་འཚོ་ནི། འདིར་ཟོང་ཞེས་པ་ཚོང་རྫས་ཏེ་ཚོང་ཟོང་བརྗེ་
རེས་ལ་བརྟེན་ནས་འཚོ་བ་སྐྱེལ་མཁན་ཡིན་ཕྱིར་ཟོང་འཚོ་ཞེས་་་་་་་་
བཏགས་སོ། །
ཚོང་པ་ནི། རྟག་པར་དངོས་རྫས་དག་ཕར་བཙོང་ཚུར་ཉོ་བྱེད་
པའི་ལས་ཀྱི་ཆ་ནས་ཚོང་པ་ཞེས་བཏགས་སོ། །
བརྗེ་བ་ནི། དཔེར་ན་ཞིང་འབྲོག་བར་གྱི་ཐོན་རྫས་འབྲུ་མར་
སོགས་ཕན་ཚུན་འགྲིག་མཐུན་ངང་བརྗེ་ལེན་བྱེད་པས་བརྗེ་བ་ཞེས་་་་་
བཏགས་པ་དེ་ཡི་དོན་ནོ། །
བསྒྱུར་བ་ནི། འབྲུ་དངུལ་ལ་བསྒྱུར་བ་དང་དངུལ་མར་ལ་
214



བསྒྱུར་བ་སོགས་ཉོ་ཚོང་བྱེད་པའི་ཆ་ནས་བསྒྱུར་བ་ཞེས་བཏགས་སོ། །
ཉོ་ཚོང་ནི། སྐབས་འགར་དངོས་རྫས་མང་པོ་རང་གིས་ཚུར་ཉོ་
བ་དང་ཡང་སྐབས་འགར་དེ་དག་ཐམས་ཅད་ཕར་མི་གཞན་ལ་་་་་་་་
བཙོངས་པའི་ཆ་ནས་ཉོ་ཚོང་ཞེས་བཏགས་སོ། །
འཇལ་བྱེད་ནི། ཚད་འཛིན་བྱེད་པའི་ཡོ་ཆས་ཡིན་པས་ན་
འཇལ་བྱེད་ཅེས་བཏགས་སོ། །
འདེགས་བྱེད་ནི།དངོས་པོ་རྣམས་རྒྱུ་མར་བཀྱགས་ནས་ལྗིད་་་་་་
ཚད་འཇལ་བས་ན་འདེགས་བྱེད་ཅེས་བཏགས་པ་རྒྱུ་མའི་མིང་ངོ༌། །
ཉ་ག་ནི།སྔོན་ཆད་རྒྱ་མ་གང་ལ་སྲང་བཅུ་དྲུག་ཡིན་པ་དང་ཉ་ག་
བརྒྱད་ལ་རྒྱ་མ་གང་གི་ཚད་ཡིན་ནོ། །
སྙོམས་བྱེད་ནི།སྲང་མདའ་ལ་གོ།
ན་ར་ནི།ལེགས་སྦྱར་སྐད་ཀྱིས་སོ། །
ནོར་རྫས་ནི། མིས་ལོངས་སུ་སྤྱོད་པའི་དངོས་པོ་ཐམས་ཅད་ལ་
ནོར་རྫས་ཟེར།
ཡོ་བྱད་ནི།མཁོ་སྤྱད་ཀྱི་དངོས་པོའི་མིང་ལ་ཡོ་བྱད་ཀྱང་ཟེར། །
ཟང་ཟིང་ནི།རྒྱུ་ནོར་ལོངས་སྤྱོད་དམ་དངོས་རྫས་ཀྱི་དོན་དཔེར་་
ན་ཟང་ཟིང་གི་སྦྱིན་པ་ལྟ་བུའོ། །
དཀོར་ནི།ནོར་རྫས་སྤྱིའི་མིང་ལ་འཇུག་པ་དཔེར་ན་རྒྱལ་པོའི་༌་་་
དཀོར་མཛོད་དང༌། བྱེ་བྲག་ལ་འཇུག་པ་ཤི་བོའི་དཀོར་ཟས་སོགས་
215



བརྗོད་པ་ལྟ་བུའོ། །
ཀ་ཅ་ནི།དུས་རྒྱུན་དུ་མཁོ་སྤྱད་ཀྱི་དངོས་པོ་ལ་ཀ་ཅ་ཟེར།
དབྱིག་ནི།གཏེར་ཁེ་ལས་ཐོན་པའི་ནོར་བུ་རིན་པོ་ཆེ་ཞིག་ཡིན་་་་
པས་ས་གཞི་ལ་དབྱིག་འཛིན་མ་ཞེས་བཏགས་པ་ལྟ་བུའོ། །
འདྲེས་མ་ནི། རིགས་རྒྱུད་གཙང་མ་དང་རིགས་རྒྱུད་ངན་པ་
འདྲེས་པའི་ཆ་ནས་འདྲེས་མ་ཞེས་བཏགས་སོ། །
ཀུན་གཏུམ་ནི། དུས་ཀུན་ཏུ་རང་གཤིས་རྩུབ་ཅིང་གཏུམ་སྤྱོད་
དང་ལྡན་པས་ན་ཀུན་གཏུམ་ཞེས་བརྗོད་དོ། །
རིགས་ཀྱི་ཐ་ནི། རིགས་རྒྱུད་ཁག་གི་ནང་ནས་ཐ་མ་ཡིན་པའི་ཆ་
ནས་རིགས་ཀྱི་ཐ་ཞེས་བཏགས་སོ། །
ཕྱིས་སྐྱེས་ནི། བྲམ་ཟེའི་རིགས་དང་རྒྱལ་རིགས་ཀྱི་རྗེས་སུ་
གནས་ཤིང་བྱུང་བའི་ཆ་ནས་ཕྱིས་སྐྱེས་ཞེས་ཟེར་བ་སྣང་། །
རྐང་སྐྱེས་ནི། འགའ་ཞིག་གིས་རིགས་རྒྱུད་ཤིན་ཏུ་དམའ་བ་
ལས་སྐྱེས་པར་བཤད་པ་དང་། ཚངས་པའི་རྐང་མཐིལ་ནས་བསྐྱེད་
པར་བཤད་པའང་སྣང་།
འཕྲེང་ལྡན་མེ་ཏོག་གིས་འཚོ་བ་དང་འཕྲེང་བརྒྱུས་མཁན་་
གཉིས་ནི། རྒྱུ་ཤོག་བུ་སོགས་མེ་ཏོག་གི་ཕྲེང་བ་བསྟར་བའམ་བརྒྱུས་
པའི་དབྱིབས་ལྟར་བཟོས་པའི་ཚོང་རྫས་ཀྱིས་འཚོ་བར་བརྟེན་པའི་ཆ་་
ནས་འཕྲེང་ལྡན་མེ་ཏོག་(མྱ་ངན་ཞུ་བྱེད་ཀྱི་མེ་ཏོག་གི་ཕྲེང་བ་)གིས་་
216



འཚོ་བ་དང་འཕྲེང་བརྒྱུས་མཁན་ཞེས་བཏགས་སོ། །
རྫ་མཁན་ནི།ས་རྫ་སོགས་བཟོ་མཁན་ཡིན་པས་སོ།
འཁོར་ལོས་འཚོ་དང་བུམ་མཁན་གཉིས་ནི།རྫ་མཁན་གྱི་་་་
གང་ཟག་དེས་འཁོར་ལོ་བསྐོར་བའི་ཡོ་བྱད་ལ་བརྟེན་ནས་རྫ་བུམ་་་་་
སོགས་བཅའ་བའམ་བཟོས་པའི་ཆ་ནས་རྫ་མཁན་དང་འཁོར་ལོས་་་་་
འཚོ་དང་བུམ་མཁན་ཞེས་མིང་གི་རྣམ་གྲངས་ཀྱིས་བཏགས་པའོ། །
མཚོན་ཆ་མཁན་ནི། མེ་མདའ་དང་གྲི་མདུང་སོགས་སྐྲུན་
པའམ་བཟོ་མཁན་ཡིན་པའི་ཆ་ནས་མཚོན་ཆ་མཁན་ཞེས་བརྗོད་དོ། །
རྡེག་ཆ་མཁན་ནི། རྡེག་བྱེད་ཀྱི་གྲི་མདུང་དང་སྟ་རེ་སོགས་
མཚོན་ཆའི་རིགས་བཟོ་མཁན་ཡིན་པས་རྡེག་བྱེད་མཁན་ཞེས་་་་་་་་་་
བཏགས་སོ། །
མགར་བ་ནི། ལྕགས་ཀྱི་རིགས་མཐའ་དག་མཚོན་ཆའམ་ཡོ་ཆས་
སྣ་ཚོགས་ལ་བསྒྱུར་བའམ་བཟོ་སྐྲུན་བྱེད་པའི་བྱེད་ལས་ཀྱི་ཆ་ནས་་་་་་
མིང་ལ་མགར་བ་ཞེས་བཏགས་སོ། །
རི་མོ་བ་ནི། རི་མོ་འབྲི་མཁན་གང་ཟག་དེས་ལག་ལ་པིར་སྨྱུག་
ཐོགས་པའམ་འཛིན་པར་བརྟེན་ནས་མཛེས་རིས་སྣ་ཚོགས་བྲིས་པས་་་
ན་རི་མོ་པ་དང་ཕྱིར་ཐོགས་མཁན་ཞེས་བཏགས་སོ། །
བཀྲ་བྱེད་ནི། ཁང་པ་དང་ཤིང་ཆས་ཀྱི་དངོས་པོ་དག་ལ་ཚོན་
རིས་བྲིས་ནས་རྣམ་པར་བཀྲ་བའམ་མཛེས་པར་བྱས་པའི་ཆ་ནས་བཀྲ་
217



བྱེད་ཅེས་བཏགས་སོ། །
ཚོན་འཚོ་ནི། ཚོན་རྩི་བཏང་བ་ལ་བརྟེན་ནས་འཚོ་བ་བསྐྱལ་
བའམ་རོལ་བས་ན་ཚོན་འཚོ་ཞེས་ཟེར་རོ། །
འདྲ་འབག་ནི། དངོས་དེའི་གདོང་དབྱིབས་དང་འདྲ་བའི་ངོ་
འབག་ལ་འདྲ་འབག་ཟེར།
ལྡེར་བཟོ་ནི། འཇིམ་ལས་གྲུབ་པའི་འདྲ་སྐུ་ཡིན་པས་ལྡེར་བཟོ་
ཞེས་བཏགས་སོ། །
སྣང་བརྙན་ནི། དངོས་དང་ཁྱད་མེད་སྣང་བའི་གཟུགས་བརྙན་
ཡིན་ཕྱིར་སྣང་བརྙན་ཞེས་བརྗོད་དོ། །
སླར་གཟུགས་ནི། དངོས་དེ་ཡོད་མེད་གང་རུང་ཡང་སླར་ཡང་
དེ་དང་འདྲ་བའི་གཟུགས་བརྙན་ཞིག་བྱུང་པར་སླར་གཟུགས་ཟེར།
སླར་བྱ་ནི། སླར་ཡང་དངོས་དང་འདྲ་བའི་གཟུགས་བརྙན་ཞིག་
བསྐྲུན་པར་བྱ་བར་བྱ་ཡུལ་གྱི་ཆ་ནས་སླར་བྱ་ཞེས་བརྗོད་པའོ། །
སྐུ་གཟུགས་ནི། དངོས་དང་ཁྱད་མེད་བཟོས་པའི་སྐུ་ལའོ། །
ལྷ་ཡིས་འཚོ་བ་ནི། སྐུ་གཉེར་ཞེས་པ་སྐུ་གསུང་ཐུགས་རྟེན་ལ་
བདག་གཉེར་བྱེད་མཁན་ལ་ཟེར་ཞིང་། དེའི་འཚོ་བའི་བརྟེན་གཞི་རུ་
གྱུར་པའི་ཆ་ནས་ལྷ་ཡིས་འཚོ་བ་ཞེས་བཏགས་སོ། །
གོས་བཟོ་དང་ཚེམས་བུ་མཁན་གཉིས་ནི། ཚེམས་བུ་མཁན་
ཞེས་པ་གོས་སོགས་བཟོ་མཁན་ལ་ཟེར་ཞིང་། དེར་རང་ཉིད་ཀྱི་གོས་
218



སོགས་བཟོ་བའི་ལག་ཤེས་དང་ལྡན་པའི་ཆ་ནས་གོས་བཟོ་དང་ཚེམས་
བུ་མཁན་ཞེས་བཏགས་སོ། །
ཀོ་པགས་མཁན་ནི། རྒྱུ་ཀོ་པགས་ལ་བརྟེན་ནས་ལྷམ་བཟོའི་
ལས་ཀྱིས་རང་གི་འཚོ་བར་ཁག་ཐེག་ཡོང་བར་བྱེད་པའི་ཆ་ནས་ཀོ་་་་
པགས་མཁན་དང་ལྷམ་བཟོ་ཞེས་བཏགས་སོ། །
རྩེ་རྣོ་དང་ཀོ་འབིགས་གཉིས་ནི། གང་ཟག་ཀོ་བཟོའི་ཀོ་
པགས་འབིགས་བྱེད་ཀྱི་སྙུང་(བརྡ་རྙིངjབུའམ་འབིག་གི་རྩེ་མོ་རྣོན་པོ་
ཡིན་པའི་ཆ་ནས་རྩེ་རྣོ་དང་ཀོ་འབིགས་དང་སྙུང་བུ་བཅས་དོན་་་་་་་་
གཅིག་མིང་གི་རྣམ་གྲངས་སུ་བརྗོད་དོ། །
འབྱར་བྱེད་ནི། འདིས་ཤིང་དང་ཤིང་སོགས་ཕན་ཚུན་འབྱར་
བར་བྱེད་པའི་ཆ་ནས་འབྱར་བྱེད་ཅེས་བཏགས་སོ། །
སྣག་ཚ་འཕེལ་བྱེད་ནི། སྤྱིན་གྱིས་སྣག་ཚ་འཕེལ་བར་བྱེད་པའི་
ནུས་པ་དང་ལྡན་པས་ན་སྣག་ཚ་འཕེལ་བྱེད་ཅེས་བཏགས་སོ། །དེ་ལ་
དབྱེ་ན་ཁ་སྤྲིན་དང་། ཀོ་སྤྲིན། རྭ་སྦྱིན་སོགས་རིགས་ཁ་ཤས་ཡོད་པ་རྒྱུ་
ཡི་སྒོ་ནས་བཏགས་པའོ། །
ཚེར་མ་སྲུང་ནི། ལྷམ་གྱོན་ནི་ཚེར་མའི་གནོད་འཚེ་སོགས་
འགོག་སྲུང་བྱེད་པའི་ཆ་ནས་ཚེར་མ་སྲུང་ཞེས་བཏགས་སོ། །
ཞབས་ཕྱག་ནི། ལྷམ་གྱི་ཞེ་ས་ཡིན་པས་དེ་ལྟར་བརྗོད་དོ། །
མཆིལ་ལྷམ་ནི། ལྷམ་གྱི་རིགས་ཤིག་སྟེ། སྦྲུལ་གྱི་མཆིལ་མའམ་
219



དུག་གནོད་འགོག་བྱེད་དུ་གྱོན་རྒྱུའི་ལྷམ་ཆུང་དེའི་མིང་ལའོ། །
བཅག་ལྷམ་ནི། ༡. འདིའི་ལྷམ་མཐིལ་ཅུང་མཐུག་པས་རྐང་
པའི་གནོད་བྱེད་ཚེར་མ་སོགས་མར་བཅག་ཐུབ་པའི་ཆ་ནས་བཅག་་་་
ལྷམ་ཞེས་བཏགས་པ་དང་། ༢ · རྐང་པས་མར་བཅག་པའམ་མནན་
ནས་འགྲོ་དགོས་པའི་ཆ་ནས་བཅག་ལྷམ་ཞེས་བཏགས་པར་སྣང་ངོ༌། །
ལྷམ་ནི། རྒྱུ་གང་རུང་ལས་བཟོས་ཏེ་རྐང་པ་སྐྱོབ་བྱེད་དམ་སྲུང་
བྱེད་ཀྱི་གྱོན་ཆས་མིང་ངོ་། །
ཤིང་མཁན་དང་ཤིང་བཟོ་གཉིས་ནི། དོན་གཅིག་མིང་གི་
རྣམ་གྲངས་ཏེ། ཤིང་གི་ཡོ་བྱད་སྣ་ཚོགས་བཟོ་སྐྲུན་བྱེད་མཁན་གྱི་བཟོ་
བ་ཡིན་པས་ཤིང་མཁན་དང་ཤིང་བཟོ་ཞེས་བཏགས་སོ། །
བཙོ་ལག་མཁན་དང་ཚོས་མཁན་གཉིས་ནི། རས་དང་སྣམ་
བུ་སོགས་ཁ་དོག་གང་རུང་གི་ཚོས་ཁུ་ཁོལ་མའི་ནང་དུ་བཙོས་ནས་་་་
འོས་ཤིང་འཚམས་པའི་ཁ་སྒྱུར་བྱེད་མཁན་ཡིན་པའི་ཕྱིར་བཙོ་ལས་་་་་
མཁན་དང་ཚོས་མཁན་ཞེས་ཆེད་ལས་ཀྱི་སྒོ་ནས་བཏགས་སོ། །
ཟླ་འཛིན་ནི། ཟླ་བ་ཕྱེད་པའམ་ཚེས་རུའི་དབྱིབས་དང་མཚུངས་
པའི་སྐུ་གྲིའམ་བཞར་གྲི་ལག་ཏུ་འཛིན་པས་ཟླ་འཛིན་ཞེས་ཆ་བྱད་ཀྱི་་་
སྒོ་ནས་བཏགས་སོ། །
སྐྲ་མཁན་ནི། སྐྲ་བཞར་མཁན་ཡིན་པས་སྐྲ་མཁན་ཞེས་ཆེད་
ལས་ཀྱི་སྒོ་ནས་བཏགས་སོ། །
220



འདྲེག་མཁན་ནི། སྐྲ་འབྲེག་པའམ་བཞར་བའི་བྱེད་ལས་ཀྱི་ཆ་
ནས་འདྲེག་མཁན་ཞེས་བཏགས་སོ། །
མིག་འཕྲུལ་བྱེད་པ་དང་སྒྱུ་མ་གཉིས་ནི། སྒྱུ་མ་མཁན་གྱིས་
རྫས་སྔགས་སམ་ཐབས་འཕྲུལ་གང་རུང་ལ་བརྟེན་ནས་ཕ་རོལ་་་་་་་
མཁན་གྱི་མིག་འབྲིད་པའམ་འཕྲུལ་དུ་བཅུག་ནས་རྩེ་སྟོན་གྱི་མིང་ལ་་་
སྒྱུ་མ་དང་དེ་རྩེ་སྟོན་བྱེད་མཁན་ལ་སྒྱུ་མ་མཁན་དང་མིག་འཕྲུལ་བྱེད་
པ་པོའམ་མིག་འཕྲུལ་བྱེད་མཁན་ཞེས་བཏགས་སོ། །
ཟློས་གར་མཁན་དང་གར་པ་གཉིས་ནི། ངག་གིས་གླུ་ཚིག་
ཟློས་ཤིང་ལུས་ཀྱིས་གར་སྟབས་སྣ་ཚོགས་བྱེད་པའི་ཆ་ནས་ཟློས་གར་་་་་
མཁན་ནམ་གར་པ་ཞེས་བརྗོད་པའོ། །
མྱོས་བྱེད་ཟོང་ཚོང་དང་ཆང་མ་གཉིས་ནི། མྱོས་བྱེད་ཅེས་པ་
ཆང་གི་ཡོན་ཏན་ནམ་བྱེད་ནུས་ཀྱི་སྒོ་ནས་བཏགས་པ་སྟེ། ཆང་རིགས་
སྣ་ཚོགས་འཚོང་མཁན་ཡིན་པས་མྱོས་བྱེད་ཟོང་ཚོང་ངམ་ཆང་མ་ཞེས་
བྱ་ཡུལ་གྱི་ཆ་ནས་བཏགས་སོ། །
མྱོས་འགྱུར་ནི། ཆང་གིས་མིའི་ཤེས་པ་རྣལ་དུ་མི་གནས་པར་
བཟི་བའི་ཆ་ནས་མྱོས་འགྱུར་ཞེས་བཏགས་སོ། །
ཆུ་བདག་སྐྱེས་ནི། དེ་ཡང་ཆང་རིགས་སྣ་ཚོགས་ཆུ་ལས་སྐྱེས་
པའམ་ཆུའི་བདག་རྐྱེན་ལ་བརྟེན་ནས་གྲུབ་པའི་རྒྱུ་མཚན་གྱིས་ཆུ་་་་་
བདག་སྐྱེས་ཞེས་གྲུབ་ཆའི་སྒོ་ནས་བཏགས་སོ། །
221



ཡོང་ཡོངསའབབ་ནི། མཐར་ཆང་གི་ཕུད་དམ་རྩི་བཅུད་
ཡོངས་རྫོགས་གཅིན་པ་ལས་འབབ་པར་གྱུར་པས་ན་ཡོངས་འབབ་་་
ཅེས་བཏགས་སོ། །
ཆུ་མ་ནི། ཆུ་ལས་གྲུབ་ཅིང་ཆུ་ཡི་མ་ལྟར་གྱུར་པས་ཆུ་མ་ཞེས་
རྟེན་འབྱུང་གི་ཆ་ནས་བཏགས་སོ། ། །
ཅ་ཅོ་བྱེད་ནི། ཆང་གིས་བཟི་བའི་མི་ལ་དོན་མེད་ཅ་ཅོའི་གཏམ་
སྒྲོག་མང་ཞིང་དགའ་བའི་ཆ་ནས་ཅ་ཅོ་བྱེད་ཅེས་བཏགས་སོ། །
ལྷ་མིན་ཉིང་ཁུ་ནི། ཆང་ནི་ལྷ་མ་ཡིན་གྱི་ཉིང་ཁུ་སྟེ་ཁུ་བའི་ནང་
གི་སྙིང་པོའམ་བཅུད་ཡིན་ཞེས་པའི་ཆ་ནས་ལྷ་མིན་ཉིང་ཁུ་བཏགས།[t
དེ་ཡང་བདུད་དགའ་རབ་དབང་ཕྱུག་གི་སྨོན་ལམ་ལོག་པའི་མཐུ་ལ་་་
བརྟེན་ནས་གྲུབ་པས་ལྷ་མིན་ཉིང་ཁུ་ཞེས་བརྗོད་པར་སྣང་།
མངར་ལྡན་སྤྲ་ཚིལ་དང་སྦྲང་རྩི་གཉིས་ནི། སྦྲང་རྩི་ནི་རོ་ཧ་
ཅང་མངར་ཞིང་སྣུམ་རྩིའི་རང་བཞིན་ཅན་གྱི་འབྱར་བག་དང་ལྡན་་་་་
པས་སྦྲང་རྩི་ལ་མངར་ལྡན་སྤྲ་[པྲའང1 ཚིལ་ཞེས་བཏགས་སོ། །
གླུ་ངན་（རྔན་1བྱ་དགའ་དང་ཡོན་གཉིས་ནི། གླ་རྔན་ཞེས་པ་
ནི་ཚུལ་མིན་ལོག་པའི་ཐབས་ལམ་བརྒྱུད་ནས་ཐོབ་པའི་སྒོར་མོའམ་རྒྱུ་
རྫས་ཀྱི་མིང་ལ་གླ་ངན་བྱ་དགའ་དང་ཡོན་ནི་བྱིན་པའམ་ཐོབ་པའི་་་་་
དངོས་པོ་ཡིན་ནའང་ཐོན་ཁུངས་ཀྱི་ཆ་ནས་ཁྱད་པར་ཆེའོ། །
གཡུང་པོ་ནི། གནའ་བོའི་རྒྱ་གར་གྱི་མི་རིགས་བྱེ་བྲག་པ་ཞིག་གི་
222



མིང་ཡིན་ནོ། །
གདོལ་པ་ནི། ཀླ་ཀློའམ་རིགས་ངན་ཤན་པའི་དོན་གྱི་ཆ་ནས་
གདོལ་པ་ཞེས་བཏགས་སོ། །
རིགས་ངན་ནི། རྒྱ་གར་གྱི་རིགས་བཞིའི་ཐ་མ་དམངས་རིགས་
ལས་ཀྱང་དམའ་བ་མགར་བ་བཤན་པ་སོགས་རིགས་རྒྱུད་ཤིན་ཏུ་ངན་
པའི་ཆ་ནས་བཏགས་པའི་མིང་ངོ་། །
གསོད་པོ་ནི། སྲོག་ཆགས་སེམས་ཅན་ཐམས་ཅད་གསོད་པར་
བྱེད་པའི་ཆ་ནས་གསོད་པོའམ་གསོད་པ་པོ་ཞེས་བཏགས་སོ། །
གཤེད་མ་ནི། གཞན་གྱི་སྲོག་སོགས་འཚེ་བ་གཏོང་པའམ་གནོད་
པར་བྱེད་པའི་དགྲ་ཡིན་པས་གཤེད་མ་ཞེས་བཏགས་སོ། །
ཤ་བ་རི་ནི། རི་དྭགས་ཤ་བ་སོགས་གསོད་པར་བྱེད་པས་རྔོན་
པའི་མིང་ལ་ཤ་བ་རི་ཞེས་བཏགས་སོ། །
བཤན་པ་ནི། སྲོག་གཅོད་མཁན་གྱི་མིང་ཡིན་ནོ། །
ལིངས་པ་ནི། རྒྱའམ་རྙི་བཙུགས་ནས་རི་དྭགས་གསོད་མཁན་གྱི་
མིང་ལ་ལིངས་པ་ཟེར་རོ། །
རྔོན་པ་ནི། ཁྱི་སོགས་བཀྱེས་ནས་རི་དྭགས་བདའ་བའམ་རྔོན་པ་
ཞེས་དོན་གཅིག་མིང་གི་རྣམ་གྲངས་སོ། །
འཆིང་བྱེད་ནི། གཅན་གཟན་རི་དྭགས་སོགས་ཀྱི་རྐང་ལག་
འཆིང་བར་བྱེད་པའི་ཆ་ནས་འཆིང་བྱེད་ཅེས་བཏགས་སོ། །
ga3



དྲ་བ་ནི། སྐུད་པ་འབྲེལ་བའི་སྣོད་དེ་དྲ་ཕད་དམ་སྒྱུ་དྲ་ལ་ཟེར་
ཞིང་འདིར་རི་དྭགས་འཛིན་སྤྱད་ཅིག་ཡིན།
རྙི་དང་རྒྱ་གཉིས་ནི། རི་དྭགས་འཛིན་བྱེད་ཀྱི་དོལ་ལ་ཟེར་རོ། །
སྲད་བུ་དང་ཐག་པ་གཉིས་ནི། རྒྱུ་བལ་སོགས་བསྒྲིལ་བའམ་
བཟོས་པའི་ཡོ་བྱད་ཡིན་པར་འདྲ་སྟེ་སྐུད་པ་ཕྲ་ལ་ཐག་པ་སྦོམ་པས་ཕྲ་
རགས་ཀྱི་ཁྱད་པར་ཡོད་པ་ཤེས་དགོས་སོ། །
ཞགས་པ་ནི། རྟ་ནོར་ལུག་གསུམ་སོགས་ཉེ་འགྲམ་དུ་མི་ཚུད་
པའི་རྒོད་པོ་དག་ལ་བར་ཐག་ངེས་ཅན་ཡོད་པའི་ས་ནས་ཨ་ལོ་་་་་་་་
བསྐོར་ནས་འཕེན་ཏེ་འཛིན་བྱེད་ཀྱི་ཐག་པའམ་ཞུགས་ཐག་ལ་ཞགས་་
པའང་ཟེར་རོ། །
གྲོང་གི་གཅན་གཟན་ནི། གྲོང་ངམ་ཁྱིམ་དུ་གནས་པའི་གཅན་
གཟན་གྱི་རིགས་དང་འདྲ་བའི་ཆ་ནས་གྲོང་གི་གཅན་གཟན་ཞེས་་་་
བཏགས་སོ། །
སེང་གེའི་རིགས་ནི། ཁྱིའི་ལུས་གཟུགས་སོགས་སེང་གེའི་རིགས་
དང་འདྲ་བའི་ཕྱིར་སེང་གེའི་རིགས་ཞེས་བཏགས་སོ། །
ནོར་སྲུང་ནི། སྒོ་ཁྱིས་རང་གི་བདག་པོའི་རྒྱུ་ནོར་རྣམས་སྲུང་
བར་བྱེད་པའི་ཆ་ནས་ནོར་སྲུང་ཞེས་བཏགས་སོ། །
རྡོ་རྗེའི་མཇུག་མ་ནི། ཁྱིའི་མཇུག་མ་མཁྲེགས་ཤིང་རེངས་པའི་
ཁྱད་ཆོས་ཀྱིས་རྡོ་རྗེའི་མཇུག་མ་ཞེས་འདྲ་བའི་ཆ་ནས་བཏགས་སོ། །
224



མགྲིན་བཟང་ནི། བོང་བུའི་སྐད་སྒྲ་ཤིན་ཏུ་ཆེ་བས་མགྲིན་
བཟང་ཞེས་བཏགས་སོ། །
རྣ་ཆེན་ནི། བོང་བུའི་རྣ་བ་གཉིས་ལྷག་པར་ཆེ་ཞིང་རིང་པའི་ཆ་
ནས་རྣ་ཆེན་ཞེས་བཏགས་སོ། །
ཤུགས་འགྲོ་བ་ནི། བོང་བུ་གཟུགས་པོ་ཆུང་ཡང་འཁུར་ཤེད་ཆེ་
ལ་འགྲོས་ཤུགས་ལྡན་པའི་ཆ་ནས་ཤུགས་འགྲོ་བ་ཞེས་བཏགས་པའོ། །
བཟོད་པའི་མུ་ཁྱུད་ནི། གང་གིས་ཀྱང་རྒུད་དུ་མེད་པའི་བཟོད་
བསྲན་ཤིན་ཏུ་ཆེན་པོ་ཡོད་པའི་ཆ་ནས་བོང་བུའི་མིང་ལ་བཟོད་པའི་་་
མུ་ཁྱུད་ཅེས་བཏགས་པའོ། །
རྩེ་རྒོད་ནི། བརྡ་རྙིང་སྟེ། དགོན་པས་བདག་ཏུ་བཟུང་བའི་ལྷ་
འབངས་སམ་འཁོར་གཡོག་ལ་ཟེར། །
བྲན་འཁོར་ནི། གཡོག་ཏུ་བཀོལ་སྤྱོད་བྱས་པ་ལ་ཟེར། .
ཁོལ་ནི། གཡོག་ཏུ་བཀོལ་བར་དབང་བསྒྱུར་བའི་ཆ་ནས་ཁོལ་
ཞེས་ཟེར།
མངག་གཞུག་ནི། རང་དབང་མེད་པར་གཞན་གྱི་བཀའ་མངག་
ལྟར་བྱ་བར་གཞུག་པའམ་འཇུག་པར་བྱེད་པའི་ཆ་ནས་མངག་གཞུག་་་
ཅེས་བཏགས་སོ། །
འབངས་ནི། བཀས་བཀོད་བརྒྱུད་འཛིན་སྤྱི་ཚོགས་སུ་དབང་
བསྒྱུར་བྱའི་མི་ལ་མངའ་འབངས་ཟེར་རོ། །
225



ཞབས་འབྲིང་ནི། སྐུ་དྲག་སོགས་གར་འགྲོ་གར་སྡོད་སར་ཕྱིར་
བཞིན་འབྲངས་ནས་ཞབས་ཕྱི་ཞུ་མཁན་གྱི་དོན་ལ་ཞབས་འབྲིང་པ་་་་
ཞེས་ཟེར་རོ། །
གཞན་གསོས་ནི། སྦྱིན་བདག་གི་འཚོ་སྐྱོང་ལ་བརྟེན་ནས་འཚོ་
གནས་བྱས་པའི་ཆ་ནས་གཞན་གསོས་ཞེས་བརྗོད་དོ། །
ཕྱག་བརྙན་ནི། བརྡ་རྙིང་སྟེ་ཞབས་ཕྱི་པའམ་འཁོར་གཡོག་གི་
དོན་ནོ། །
བཀའ་ཉན་དང་ཅི་བགྱི་གཉིས་ནི། རྒྱལ་པོའམ་སྦྱིན་བདག་
གིས་བཀའ་ཇི་ལྟར་གསུངས་པ་བཞིན་ཉན་ཏེ་བསྒྲུབ་དགོས་པས་ན་
བཀའ་ཉན་དང་ཅི་བགྱི་ཞེས་བཏགས་སོ། །
གཡོག་ནི། གཞན་ལ་གཡོག་བྱེད་པའམ་གཡོག་བྱེད་མཁན་གྱི་མི་
ལ་ཟེར་རོ། །
ཨར་པ་ནི། ཉིན་མཚན་ལྟོས་མེད་དུ་ཡུལ་ཁམས་བསྐོར་ནས་རྐུ་
འཕྲོག་བྱེད་མཁན་ལ་ཟེར།
ཇག་པ་ནི། བྱམས་མེད་གདུག་རྩུབ་ཀྱི་སྤྱོད་པ་ཁོ་ནས་གཞན་རྒྱུ་
འཕྲོག་བཅོམ་གྱི་ལས་བྱེད་པའི་མིར་ཇིག་པ་ཞེས་བརྗོད་དོ། །
འཇབ་བུ་བ་ནི། གཞན་གྱིས་མི་ཚོར་མི་ཤེས་པའི་གླགས་འཚོལ་
ནས་རྒྱུ་རྫས་རྐུ་འཕྲོག་བྱེད་པར་རྐུ་མ་འཇབ་པའམ་འཇབ་བུ་བ་ཞེས་་་
ལས་ཀྱི་ཆ་ནས་བཏགས་སོ། །
226



འོག་རྒྱུ་ནི། གཞན་གྱིས་མི་མངོན་པར་རྒྱུ་བའམ་འགྲོ་མཁན་ལ་
ཟེར་རོ། །
གཡས་མ་ནི། མི་གཞན་ལ་བརྙས་བཅོས་ཀྱིས་རྒྱུ་རྫས་རྐུ་འཕྲོག་
བྱེད་མཁན་ལ་ཟེར།
ཆོམ་རྐུན་ནི། ཆོམ་ཞེས་པ་མངོན་སུམ་འཕྲོག་བཅོམ་མཁན་དང་
རྐུ་ཞེས་པ་ལྐོག་ནས་ལེན་པའི་ཁྱད་པར་ཙམ་ཡོད་པར་སེམས་ལ་་་་་་་་
འདིར་ཆོམ་པོ་དང་རྐུན་མ་ཟེར་བའི་མིང་བསྡུས་ནས་ཆོམ་རྐུན་ཞེས་་་་
བཏགས་སོ། །
བཀྲེན་པོ་ནི། སེར་སྣ་དང་རྒྱུ་ཡིས་དབུལ་བ་ལ་བཀྲེན་པོ་ཟེར།
དབུལ་པོ་ནི། ནོར་ལོངས་སྤྱོད་སོགས་མེད་པའི་དོན་གྱིས་དབུལ་
པོ་ཟེར།
སྒྲུབ་ངན་ནི། རྒྱུ་ནོར་འཚོལ་སྒྲུབ་སོགས་ཞན་པའི་ཆ་ནས་སྒྲུབ་
ངན་ཞེས་བཏགས་སོ། །
ཕོངས་པ་ནི། རྒྱུ་ནོར་སོགས་གང་ཡང་མེད་པའི་དོན་ལ་ཕོངས་
པ་ཟེར། །
ནོར་མེད་ནི། རྒྱུ་ནོར་མེད་པའི་ཆ་ནས་ནོར་མེད་ཅེས་ཟེར་རོ། །
ལག་སྐྱོང་ནི། ལྟོ་སློང་སྐབས་ལག་པ་རྐྱོང་བཞིན་གསོལ་བཏབ་
སྨོན་འབེབས་སོགས་བྱེད་པའི་རྣམ་འགྱུར་གྱི་ཆ་ནས་ལག་སྐྱོང་ཞེས་་་་
བཏགས་སོ། །
227



གal
ལམ་པ་ནི། སྲང་ལམ་དང་ལམ་ཁ་སོགས་གར་སླེབ་གང་ཐོན་
སར་གནས་འཆའ་བའི་ཆ་ནས་ལམ་པ་ཞེས་བརྗོད་དོ། །
ཆུ་ལྟོ་བ་ནི། སྤྲང་པོའི་མིང་གི་རྣམ་གྲངས་ཡིན་ནོ། །
དཱ་རི་དྲ་ནི། ལེགས་སྦྱར་སྐད་ཀྱི་སྤྲང་པོའི་སྐད་དོད་དུ་སྣང་།
ཆ་འཛིན་ནི། ཕྱོགས་གཉིས་ལས་བདེན་པའི་ཆ་འཛིན་ཞིང་ཡིད་
རྟོན་བྱེད་པས་ན་ཆ་འཛིན་ཞེས་བརྗོད་དོ། །
གཉའ་བོ་ནི། བདེན་རྫུན་དབྱེ་འབྱེད་ཀྱི་ཁག་ཐེག་བྱེད་པའི་ཆ་
ནས་གཉའ་བོ་ཞེས་བཏགས་སོ། །
དཔང་པོ་ནི། དངོས་དཔང་དང་མི་དཔང་ལྟ་བུའི་དཔང་རྟགས་
བདེན་མཚན་འཇོག་མཁན་གྱི་མིར་དཔང་པོ་ཞེས་ཟེར་རོ། །
ཆོ་ལོ་ནི། རྒྱུན་བཙུགས་ནས་ཐོབ་ཤོར་འབྱེད་པའི་རྩེད་མོར་ཆོ་
ལོ་ཟེར། །
ཟ་རྒྱན་ནི། ཟ་སྒོ་ཡོང་ཆེད་རྒྱུན་བཙུགས་ནས་ཤོ་རྩེད་པའི་དོན་
ལ་ཟ་རྒྱན་ཟེར། །
ཤོ་ནི། ཚད་ལས་བརྒལ་བའམ་ཚུལ་མིན་ལུགས་འགལ་གྱི་རྒྱལ་
ཕན་འགྲན་པའི་རྩེད་ཆས་ངན་པ་ཞིག་གི་མིང་ངོ་། །མངོན་བརྗོད་ཀྱི་
བསྟན་བཅོས་རྒྱ་མཚོའི་ཆུ་ཐིགས་ཞེས་བྱ་བ་ལས་ས་གཞིའི་སྡེ་ཡ་་་་་་
ལག་དང་བཅས་པའི་ལྔ་པའི་སྐབས་ཏེ་རྗེའུ་རིགས་དང་དམངས་
རིགས་ལ་སོགས་པའི་རབ་ཏུ་བྱེད་པ་བཤད་ཟིན་ཏོ། །
228



ས་བཅད་གསུམ་པ། མཇུག་བསྡུ་ཞིང་དགེ་བ་བསྔོ་བ།
འཕགས་ཡུལ་འཆི་མེད་བང་མཛོད་ལས་བྱུང་བའི། །
ལེགས་བཤད་ནོར་བུའི་རིན་ཐང་ཆེ་ན་ཡང་། །དེང་དུས་འགྲོ་
བློའི་སྤྱོད་ཡུལ་མ་ཡིན་ཞེས། །མཆོད་སྦྱིན་བརྒྱ་པའི་མདུན་སར་
ལྷ་རྣམས་གླེང་། །ཞེས་པ་སྟེ། རྒྱ་གར་འཕགས་པའི་ཡུལ་མཆོག་ལྷ་
ཡུལ་གྱི་རིག་གནས་བང་མཛོད་ལྟ་བུ་ལས་བྱུང་བའི་ལེགས་བཤད་འཆི་
མེད་མཛོད་དེ་ཉིད་ཡིད་བཞིན་ནོར་བུ་དང་མཚུངས་པའི་རིན་ཐང་་་་
ཤིན་ཏུ་ཆེ་བ་དེ་ལྟར་ཡང་། དེང་དུས་སྙིགས་ལྔའི་སྐྱེ་བོའི་དབང་པོ་
བརྟུལ་བའམ་སྙིགས་དུས་འགྲོ་བློའི་སྤྱོད་ཡུལ་མ་ཡིན་ནོ་ཞེས་ལྷ་ཡུལ་་་་
བང་མཛོད་ཀྱི་གཟུགས་སུ་བཀོད། ལེགས་བཤད་ནོར་བུའི་གཟུགས་སུ་
བཀོད་པའོ། །
བརྟན་པའི་འཁོར་ལོ་ངུར་སྨིག་གར་མཁན་མཆོག །ཀུན་
དགའི་མཚན་ཅན་གཞུང་བཟང་ཚིག་གི་གཏེར། །དེ་ཡང་
ལེགས་སྦྱར་བརྡ་ལ་མ་བྱུང་ན། །བརྗོད་བྱའི་གཏིང་མཐའ་ཆ་
ཙམ་ག་ལ་རྙེད། །ཞེས་པ་སྟེ། རྗེ་བཙུན་འཇམ་པའི་དབྱངས་ཀྱི་རྣམ་
འཕྲུལ་མཆོག་ཏུ་གྱུར་པ་ས་སྐྱ་པཎ་ཆེན་ཀུན་དགའ་རྒྱལ་མཚན་དཔལ་
བཟང་པོ་ཉིད་ཀྱིས་མཛད་པའི་ལེགས་བཤད་ཚིག་གི་གཏེར་ཞེས་པ་དེ་
ཡང་ལེགས་སྦྱར་གྱི་བརྡ་ལ་བྱང་མ་ཆུབ་པ་ཞིག་ཡིན་ན་དེའི་བརྗོད་་་་
229



བྱའི་དོན་གྱི་སྙིང་པོ་གཏིང་མཐའ་མ་རྫོགས་པ་ཕར་བཞག་ཆ་ཤས་་་་་
ཙམ་ཡང་ག་ལ་རྙེད་པར་འགྱུར་ཞེས་པའོ། །
བསིལ་ལྗོངས་ས་སྤྱོད་ཡོངས་ཀྱི་རབ་དང་ཕུལ། །ངག་གི་
དབང་ཕྱུག་འཇིག་རྟེན་གྲགས་པའི་སྡེའི། །ལེགས་པར་བཤད་
པ་མཁས་པའི་རྣ་རྒྱུན་དེའི། །རྗོད་བྱེད་ཕ་མཐའ་ཚིག་མདའི་
ལམ་ལས་བརྒལ། །ཞེས་པ་སྟེ། བསིལ་ལྗོངས་ཏེ་བོད་ཁ་བའི་ལྗོངས་
ཀྱི་ཞིང་ཁམས་ཀྱི་མཁས་པའི་དབང་པོ་ཡོངས་རྫོགས་ཀྱི་ནང་ནས་ཡང་
རྩེར་སོན་པ་སྡེ་བ་རིན་སྤུངས་པ་ངག་དབང་འཇིགས་གྲགས་དཔལ་་་་
བཟང་པོས་མཛད་པའི་མངོན་བརྗོད་ཀྱི་བསྟན་བཅོས་ལེགས་བཤད་་་་
མཁས་པའི་རྣ་རྒྱན་ཞེས་པ་དེའི་རྗོད་བྱེད་ཚིག་སྟེ་མིང་གི་མངོན་་་་་་་
བརྗོད་ནི་ཤིན་ཏུ་རྒྱས་པས་ཚིག་གི་མདའ་མོའི་ལམ་ལས་ཀྱང་བརྒལ་་་་
ཏེ་མཐའ་ཡས་པར་གྱུར་ཞེས་པའོ། །
དེ་ཕྱིར་ཧ་ཅང་རྒྱས་བསྡུས་མཐའ་སྤངས་ཤིང་། །བཀླགས་
པ་ཙམ་གྱིས་བདེ་བླག་དོན་རྟོགས་པའི། །སྔོན་མེད་བསྟན་
བཅོས་རྒྱ་མཚོའི་ཆུ་ཐིགས་འདི། །བློ་གསལ་གཞོན་ནུ་དགའ་
བའི་གཉེན་མཆོག་ཡིན། །ཞེས་པ་སྟེ། རྒྱུ་མཚན་དེའི་ཕྱིར་ཧ་ཅང་
རྒྱས་པའི་མཐའ་དང་། ཧ་ཅང་བསྡུས་པའི་མཐའ་སྟེ་མཐའ་གཉིས་
ལེགས་པར་སྤངས་ནས་མངོན་བརྗོད་ཀྱི་བསྟན་བཅོས་སྐྱེ་བོ་རྣམས་་་་་་
ཀྱིས་ངལ་བ་རྒྱ་ཆེར་སྤྱད་མི་དགོས་པར་བཀླགས་པ་ཙམ་གྱིས་དེ་དོན་་་་
230



བདེ་བླག་ཏུ་རྟོགས་པའི་མངོན་བརྗོད་ཀྱི་བསྟན་བཅོས་དེ་སྔོན་གྲགས་་
སུ་མེད་པ་རྒྱ་མཚོའི་ཆུ་ཐིགས་ཞེས་པ་འདི་བློ་གྲོས་ཤིན་ཏུ་གསལ་བའི་་
གཞོན་ནུ་རྣམས་དགའ་བ་བསྐྱེད་པར་བྱེད་པའི་གཉེན་མཆོག་དམ་པ་་་
ཡིན་ཞེས་པའོ། །
དེ་ལས་འོངས་པའི་ལེགས་སྦྱང་མཐུ་དཔལ་གྱིས། །བརྟན་
གཡོའི་མིང་དོན་ཀུན་ལ་མ་རྨོངས་པར། །མཁས་པའི་བགྱི་བ་
གསུམ་གྱིས་རྒྱལ་བའི་བསྟན། །འཛིན་ལ་རྒྱལ་བ་ཉིད་དང་
མཚུངས་པར་ཤོག །ཅེས་པ་སྟེ། ཁོ་བོས་བརྩམས་པའི་མངོན་བརྗོད་
ཀྱི་བསྟན་བཅོས་རྒྱ་མཚོའི་ཆུ་ཐིགས་དེ་ལས་འོངས་པའམ་བྱུང་བའི་་་་
མིང་ཚིག་རྣམས་ལ་ལེགས་པར་སྦྱངས་པའི་ནུས་མཐུའི་དཔལ་གྱིས་་་་
བརྟན་པ་ཕྱི་སྣོད་དང༌། གཡོ་བ་ནང་བཅུད་ཀྱི་མིང་དོན་ཀུན་གྱི་སྦྱོར་
བ་ལ་མ་རྨོངས་པར་མཁས་པའི་བགྱི་བ་གསུམ་སྟེ་འཆད་རྩོད་རྩོམ་་་་་
གསུམ་གྱི་བྱ་བ་ལ་བརྟེན་ནས་སངས་རྒྱས་ཀྱི་བསྟན་པ་འཛིན་པ་ལ་་་་་་
སངས་རྒྱས་ཉིད་དང་གཅིག་མཚུངས་འོངས་པར་ཤོག་ཅེས་སྨོན་པས་་་
མཚམས་སྦྱར་བའོ། །
ཞེས་མངོན་བརྗོད་ཀྱི་བསྟན་བཅོས་རྒྱ་མཚོའི་ཆུ་ཐིགས་ཞེས་བྱ་བ་
འདི་ཡང་དཔྱོད་ལྡན་ཚོང་དཔོན་དཔལ་འབྱོར་ཕུན་ཚོགས་ལགས་སྐུ་་་
མཆེད་ཟུང་ནས་ནན་ཆེན་པོས་བསྐུལ་མ་མཛད་པ་ལྟར་རྒྱུ་བོད་ཀྱི་་་་་
བརྡ་དང་མངོན་བརྗོད་ཀྱི་གཞུང་མང་པོ་ཞིག་མིག་ལམ་དུ་བྱས་པའི་་་
231



ཤཱཀྱའི་དགེ་སློང་དྷརྨ་བྷ་དྲས་རང་ལོ་སོ་གཅིག་པ་རྔ་ཆེན་གྱི་ལོའི་གྲོ་་་་
བཞིན་ཟླ་བའི་ཡར་ཚེས་བཟང་པོར་བཞད་དངུལ་ཆུའི་རི་ཁྲོད་དགའ་་
ལྡན་རྩེའི་སྤོང་ཁང་དུ་སྦྱར་བ་དགེ་ལེགས་འཕེལ། གཞུང་དོན་ཡོངས་
སུ་རྫོགས་པར་གྱུར་ཏོ། །
ཞར་བྱུང་། གྲངས་ཀྱི་མངོན་བརྗོད་ཀྱི་རྣམ་བཤད་
བཞུགས་སོ། །
ན་མོ་གུ་རུ་མཉྫ་གྷོ་ཥ་ཡ། །བླ་མ་ཡི་དམ་མཆོག་གསུམ་ཀུན་
འདུས་སྐུ། །འཇམ་པའི་དབྱངས་དང་དབྱངས་ཅན་ལྷ་མོ་ལ། །
སྒོ་གསུམ་གུས་པས་ཕྱག་འཚལ་སྐྱབས་སུ་མཆི། །འཆད་རྩོད་
རྩོམ་པའི་དངོས་གྲུབ་སྩལ་དུ་གསོལ། །མང་ཉུང་དངོས་པོ་རྩི་
བྱེད་གྲངས་ཀྱི་གནས། །གཞན་གྲགས་མིང་གི་ཟོལ་གྱིས་ཡོངས་
གབ་པ། །གསལ་བྱེད་གྲངས་ཀྱི་མངོན་བརྗོད་རྒྱུ་མཚན་བཅས། །
མདོར་བསྡུས་ཚིག་གིས་འཆད་ལ་རྣ་བ་བློགས། ། །
དེ་ཡང་། བཻཌཱུརྱ་དཀར་པོ་ལས། གཅིག་གི་མིང་གི་མངོན་བརྗོད་ལ།
གྲངས་ཀྱི་མངོན་བརྗོད་མཐའ་ཀླས་ཀྱང་། །རྩིས་ལ་ཉེར་
མཁོ་རི་བོང་དང༌། །ཟླ་བ་གཟུགས་དང་འོད་དཀར་ཅན། །བསེ་
རུ་རྣམས་ནི་གཅིག་གི་མིང་། ཞེས་པ་སྟེ། རིམ་པ་ལྟར་ཟླ་བའི་ཁང་
བཟང་ལ་རི་བོང་གི་གཟུགས་བརྙན་གཅིག་ཡོད་པ་དང་། གཟུགས་ཀྱི་
232



ཕུང་པོ་གཅིག་ཏུ་ངེས་པ་དང་། འོད་དཀར་ཅན་ཏེ་ཟླ་བ་གཅིག་ལས་
མེད་པ་དང་། རི་དྭགས་བསེ་རུ་ལ་རྭ་གཅིག་ལས་མི་སྐྱེ་བའི་རྒྱུ་མཚན་
གྱིས་ཡིན་ནོ། །
ཡང་གཉིས་ཀྱི་མིང་ལ།
འཁྲིག་བགྲོད་མཚེ་མ་ཐབས་ཤེས་དང༌། །ལག་མིག་ཟུང་
རྣམས་གཉིས་ཀྱི་མིང་། །ཞེས་པ་སྟེ། འཁྲིག་པ་སྤྱོད་པ་ལ་ཕོ་མོ་
གཉིས་དགོས་པ་དང་། ལོ་གཅིག་ལ་ཉི་མ་ལྷོ་བགྲོད་དང་བྱང་བགྲོད་
གཉིས་ཡོད་པ་དང་། དུས་གཅིག་ལ་ཕྲུ་གུ་གཉིས་མཉམ་དུ་སྐྱེས་པ་ལ་
མཚེ་མར་གྲགས་པ་དང་། ཐབས་དང་ཤེས་རབ་གཉིས་སུ་ངེས་པ་དང་།
ལག་པ་དང་མིག་ལ་གཡས་གཡོན་གཉིས་རེ་ཡོད་པ་དང་། ཟུང་དུ་
འབྲེལ་བ་ལ་ཡ་གྱལ་གཉིས་དགོས་པའི་རྒྱུ་མཚན་གྱིས་ཡིན་ནོ། །
ཡང་གསུམ་གྱི་མིང་ལ།
འཇིག་རྟེན་ཚ་བ་རྩེ་མོ་མེ། །ཡོན་ཏན་སྲིད་པ་གསུམ་གྱི་
མིང༌། །ཞེས་པ་སྟེ། ས་འོག་ས་སྟེང་། ས་བླ་གསུམ་ལ་འཇིག་རྟེན་
གསུམ་ཟེར་བ་དང་། ལྷ་སྐུ། པི་པི་ལིང་། ཕོ་བ་རི་ལུ་གསུམ་ལ་ཚ་བ་
གསུམ་ཟེར་བ་དང་། ཏྲི་ཤུ་ལ་ལ་རྩེ་མོ་གསུམ་ཡོད་བ་དང་། ལྷོ་ཕྱོགས་
རྟ་གདོང་གི་མེ་དང་། ཁྱིམ་གྱི་ཉི་མ་དང་། བསྲེག་བྱ་ཟ་བའི་མེ་སྟེ་མེ་
གསུམ་ཡོད་པ་དང་། རྡུལ་དང་མུན་པ་དང་སྙིང་སྟོབས་ཏེ་ཡོན་ཏན་
གསུམ་ཡོད་པ། ས་གསུམ་ལ་མིང་གཞན་སྲིད་པ་གསུམ་ཡང་ཟེར་བའི་
233



རྒྱུ་མཚན་གྱིས་ཡིན་ནོ། །
ཡང་བཞིའི་མིང་ལ།
རྒྱ་མཚོ་ཆུ་བོ་རིག་བྱེད་དང་། །བདུད་དང་སྡེ་པ་ཆུ་གཏེར་
བཞི། །ཞེས་པ་སྟེ། རི་རབ་ཀྱི་མདངས་ཕོག་ལུགས་ཀྱིས་རྒྱ་མཚོ་ཆེན་པོ་
ལ་ཁ་དོག་གིས་དབྱེ་ན་དཀར་སྔོ་དམར་སེར་བཞིར་ཡོད་པ་དང་། གངྒཱ་
དང་། སིནྡྷུ། སི་ཏཱ། པཀླུ་སྟེ་ཆུ་བོ་བཞི་ཡོད་པ་དང་། མཆོད་སྦྱིན་དང་།
ངེས་བརྗོད། སྲིད་བསྲུང་། སྙན་དངགས་ཏེ་རིག་བྱེད་བཞི་ཡོད་པ་
དང་། ལྷའི་བུ་དང༌། ཉོན་མོངས་པ་དང་། འཆི་བདག་དང་། ཕུང་པོ་ ་
སྟེ་བདུད་བཞི་ཡོད་པ་དང་། གནས་བརྟན་པ་དང་། ཐམས་ཅད་ཡོད་
སྨྲ་པ་དང་། མང་པོ་བཀུར་བ་དང་། ཕལ་ཆེན་ཏེ་རྩ་བའི་སྡེ་པ་བཞི་
ཡོད་པ་དང་། རྒྱུ་མཚོ་ལ་མིང་གཞན་ཆུ་གཏེར་ཡང་ཟེར་བའི་རྒྱུ་མཚན་
གྱིས་ཡིན་ནོ། །
ཡང་ལྔའི་མིང་ལ།
འདོད་ཡོན་ཉེར་སྤྱོད་དབང་པོ་དང་། །མདའ་དང་འབྱུང་
བ་ལྔ་ཡི་མིང་། །ཞེས་པ་ལྟར་གཟུགས་དང་སྒྲ་དང་དྲི་དང་རོ་དང་
རེག་བྱ་སྟེ་འདོད་ཡོན་ལྔ་ཡོད་པ་དང་། མེ་ཏོག་དང་། བདུག་སྤོས་
དང་། མར་མེ་དང་། དྲི་ཆབ་དང་། ཞལ་ཟས་ཏེ་ཉེར་སྤྱོད་ལྔ་ཡོད་པ་
དང་། མིག་དང་རྣ་བ། སྣ། ལྕེ། ལུས་ཏེ་དབང་པོ་ལྔ་ཡོད་པ་དང་།
བདུད་དགའ་རབ་དབང་ཕྱུག་ལ་མྱོས་བྱེད་དང་། སྲེད་བྱེད་དང་།
234



རྨོངས་བྱེད་དང་། སྐེམ་བྱེད་དང་། འཆིང་བྱེད་དེ་མདའ་ལྔ་ཡོད་པ་
དང་། ས་ཆུ་མེ་རླུང་དང་ནམ་མཁའ་སྟེ་འབྱུང་བ་ལྔ་ཡོད་པའི་རྒྱུ་
མཚན་གྱིས་ཡིན་ནོ།
ཡང་དྲུག་གི་མིང་ལ།
རོ་དུས་མཚམས་དང་བྲོ་བ་དང་། རྒྱན་དང་བཟང་པོ་དྲུག་
ཏུ་གྲགས། །ཞེས་པ་སྟེ། མངར་བ་དང་། སྐྱུར་བ་དང་། ཁ་བ་དང་།
བསྐ་བ་དང་། ཚ་བ་དང་། ལན་ཚྭ་བ་སྟེ་རྩ་བའི་རོ་དྲུག་ཡོད་པ་དང་།
དཔྱིད་དང་། སོ་ག་དང་། དབྱར་ཀ སྟོན་ཁ། དགུན་སྟོད། དགུན་སྨད་
དེ་དུས་དང་དུས་མཚམས་དྲུག་རེ་ཡོད་པ་དང་། རོ་ལ་མིང་གཞན་བྲོ་
བ་ཡང་ཟེར་བ་དང་། ཀླུ་སྒྲུབ་དང་། ཨཱརྱ་དེ་བ། ཐོགས་མེད། དབྱིག་
གཉེན། ཕྱོགས་གླང་། ཆོས་གྲགས་ཏེ་འཛམ་གླིང་མཛེས་པའི་རྒྱན་དྲུག་
ཡོད་པ་དང་། ཛ་ཏི་དང་། སུག་སྨེལ་དང་། ཀ་ཀོ་ལ་དང་། ཅུ་གང་
དང་། ལི་ཤི་དང་། གུར་ཀུམ་སྟེ་བཟང་པོ་དྲུག་ཡོད་པའི་རྒྱུ་མཚན་གྱིས་
ཡིན་ནོ། །
ཡང་བདུན་གྱི་མིང་ལ། །
རིན་ཆེན་ས་འཛིན་ཐུབ་པ་དང་། །རི་བོ་དྲང་སྲོང་གཟའ་
རྟ་བདུན། །ཞེས་པ་སྟེ། འཁོར་ལོ་དང་། ནོར་བུ་དང་། བཙུན་མོ་དང་།
བློན་པོ་དང་། གླང་པོ་དང་། རྟ་མཆོག་དང་། དམག་དཔོན་ཏེ་རྒྱལ་
སྲིད་རིན་པོ་ཆེ་སྣ་བདུན་ཡོད་པ་དང་། གཉའ་ཤིང་འཛིན་དང་།
235



གཤོལ་མདའ་འཛིན་དང་། སེང་ལྡེང་ཅན་དང་། རྟ་རྣ་དང་། ལྟ་ན་
སྡུག་རི་དང་། རྣམ་འདུད་དང་། མུ་ཁྱུད་ཅན་ཏེ་གསེར་གྱི་ས་འཛིན་
བདུན་ཡོད་པ་དང་། རྣམ་གཟིགས་དང་། གཙུག་ཏོར་ཅན། ཐོམས་
ཅད་སྐྱོབ། འཁོར་བ་འཇིག གསེར་ཐུབ། འོད་སྲུངས། ཤཱཀྱ་ཐུབ་པ་སྟེ་
ཐུབ་པ་བདུན་ཡོད་པ་དང་ས་འཛིན་དང་རི་དོན་གཅིག་མིང་གི་རྣམ་་་
གྲངས་ཡིན་པ་དང་། འོད་ཟེར་ཅན་དང༌། ཉི་མ། རྒྱུན་ཤེས། འོད་
ཡངས། ལྷ་མིན་འཇོམས། མཆོད་སྦྱིན། གནས་ཅན། གནས་འཇོག་སྟེ་
སྐར་མ་སྨིན་བདུན་ལ་གནས་པའི་དྲང་སྲོང་བདུན་ཡོད་པ་དང་། ཉི་མ་
དང་། ཟླ་བ། མིག་དམར། ལྷག་པ། ཕུར་བུ། པ་སངས། སྤེན་པ་སྟེ་རེས་
གཟའ་བདུན་ཡོད་པ་དང་། ངེས་བརྗོད་ཤིན་ཏུ་རྒྱལ་མཚན་དང་། རི་
འཇོམས་རྣམས་ནི་ཉི་མའི་རྟ། །ཞེས་པ་ལྟར། ཉི་མ་འདྲེན་བྱེད་ཀྱི་རླུང་
གི་རྟ་བདུན་ཡོད་པའི་རྒྱུ་མཚན་གྱིས་ཡིན་ནོ། །
ཡང་བརྒྱུད་ཀྱི་མིང་ལ།
བཀྲ་ཤིས་ལྷ་ཀླུ་ནོར་གདེངས་ཅན། །ཉེ་སྲས་ལྟོ་འགྲོ་བརྒྱུད་
ཀྱི་མིང་། ཞེས་པ་སྟེ། གདུགས་དང་། གསེར་ཉ་དང་། བུམ་པ་དང་།
པདྨ་དང་། དུང་དང་། དཔལ་བེའུ་དང་། རྒྱལ་མཚན་དང་། འཁོར་ལོ་
སྟེ་བཀྲ་ཤིས་རྟགས་བརྒྱད་ཡོད་པ་དང་། ཚངས་པ་དང་བྷངྒིརི་ཏི།
དྲག་པོ། དབང་ཕྱུག སྨིན་དྲུག ཚོགས་བདག ལེགས་ལྡན་ནག་པོ། པི་
ཏྲི་པ་ཏྲ་སྟེ་ལྷ་ཆེན་བརྒྱད་ཡོད་པ་དང་། མཐའ་ཡས་དང་། འཇོག་པོ།
236



སྟོབས་རྒྱུ། རིགས་ལྡན། ནོར་རྒྱས་བུ། དུང་སྐྱོང་། པདྨ། ཆུ་ལྷ་སྟེ་ཀླུ་ཆེན་
བརྒྱུད་ཡོད་པ་དང་། ཆུ་དང་། བརྟན་པ། ཟླ་བ། འཛིན་བྱེད། རླུང་། མེ།
ནམ་ལངས། འོད་བྱེད་དེ་ནོར་གྱི་ལྷ་བརྒྱད་ཡོད་པ་དང་། ཀླུ་ལ་མིང་
གཞན་གདེངས་ཀ་ཅན་ཡང་ཟེར་བ་དང་། འཇམ་དབྱངས་དང་། ཕྱག་
རྡོར། སྤྱན་རས་གཟིགས། ས་སྙིང་། སྒྲིབ་སེལ། ནམ་སྙིང་། བྱམས་པ།
ཀུན་བཟང་སྟེ་ཉེ་བའི་སྲས་ཆེན་བརྒྱུད་ཡོད་པ་དང་། ཀླུ་ཆེན་བརྒྱད་
ཀྱིས་ཕྱེ་བའི་ལྟོ་འགྲོ་སྟེ་སྤྲུལ་བརྒྱུད་ཡོད་པའི་རྒྱུ་མཚན་གྱིས་ཡིན་ནོ། །
ཡང་དགུའི་མིང་ལ།
རྩ་དང་སྲིན་པོ་བུ་ག་དང་། །གཏེར་རྣམས་དགུ་ཡི་མིང་
ཡིན་ལ། །ཞེས་པ་སྟེ། དབུ་མ་ལ་སོགས་པའི་རྩ་གསུམ་དང་། འཁོར་ལོ་
དྲུག་སྟེ་དགུ་ཡོད་པ་དང་། འོག་ནས་འབྱུང་བའི་གཏེར་དགུ་ལ་སྲིན་པོ་
སྟེ་སྲུང་བ་པོ་དགུ་ཡོད་པ་དང་། མིག་དང་། རྣ་བ། སྣ་གསུམ་ལ་གཡས་
གཡོན་གཉིས་རེ་དང་ཁ་དང་འོག་སྒོ་གཉིས་ཏེ་བུ་ག་དགུ་ཡོད་པ་དང་།
འདོད་འཇོ་ལས། པད་མ་ཅན་དང་དུང་ཅན་དང་། པད་མ་ཆེན་པོ་ཆུ་
སྲིན་ཅན། རུས་སྦལ་ཅན་དང་རྔ་ཅན་དང་། དགའ་བ་ཅན་དང་སྔོན་
པོ་དང་། འཛིན་བྱེད་ཅེས་བྱ་གཏེར་དགུའོ། །ཞེས་གསུངས་པའི་རྒྱུ་
མཚན་གྱིས་ཡིན་ནོ། །
ཡང་བཅུའི་མིང་ལ།
ཁྲོ་བོ་འབྱོར་པ་ཕྱོགས་འཇུག་པ། །སྟོབས་དང་སོར་མོ་བཅུ་
237



རུ་འདོད། །ཅེས་པ་སྟེ། སྟེང་འོག་ཕྱོགས་མཚམས་བཅུར་ཁྲོ་བོ་ཧཱུཾ་
མཛད་སོགས་བཅུ་ཡོད་པ་དང་། ཉན་ས་ལས། མི་ཉིད་དབུས་སྐྱེས་
དབང་པོ་ཚང་། །ལས་མཐའ་མ་ལོག་བསྟན་ལ་དད། །སངས་རྒྱས་བྱོན་
དང་དེས་ཆོས་སྟོན། །བསྟན་པ་གནས་དང་དེ་རྗེས་འཇུག གཞན་ཕྱིར་
སྙིང་ནི་བརྩེ་བའོ། །ཞེས་གསུངས་པ་ལྟར་འབྱོར་པ་བཅུ་ཡོད་པ་དང་།
ཕྱོགས་བཞི་དང་མཚམས་བཞི་སྟེང་འོག་གཉིས་ཏེ་ཕྱོགས་བཅུ་ཡོད་པ་་
དང་། ཉ་དང་། རུས་སྦལ། ཕག་རྒོད། མི་ཡི་སེང་གེ། མིའུ་ཐུང་། ན་ག་
པོ། དགའ་བྱེད་རཱ་མ་ཎ། རྒྱས་པ་རཱ་མ་ཎ། སངས་རྒྱས་ཤཱཀྱ་ཐུབ་པ།
བྲམ་ཟེ་ཀི་ཏི་ཙེ་བཅས་ཁྱབ་འཇུག་ལ་འཇུག་པ་བཅུ་ཡོད་པ་དང་།
གནས་དང་གནས་མིན་ལས་ཀྱི་རྣམ་སྨིན་དང་། །མོས་པ་འཇིག་རྟེན་
ཁམས་དང་དབང་པོའི་རིམ། ཀུན་འགྲོའི་ལས་དང་ཀུན་བྱང་སྔོན་གྱི་
གནས། །འཆི་འཕོ་སྐྱེ་དང་ཟག་ཟད་མཁྱེན་སྟོབས་བཅུ། །ཞེས་གསུངས་
པ་ལྟར་སངས་རྒྱས་ལ་སྟོབས་བཅུ་ཡོད་པ་དང་། རྐང་པ་དང་ལག་པ་
སོ་སོར་སོར་མོ་བཅུ་རེ་ཡོད་པའི་རྒྱུ་མཚན་གྱིས་ཡིན་ནོ། །
ཡང་བཅུ་གཅིག་གི་མིང་ལ། །
བདེ་བྱེད་བདེ་འབྱུང་དབང་ཕྱུག་དྲག །བྱེད་པ་བཅུ་
གཅིག་མིང་ཡིན་ལ། །ཞེས་པ་སྟེ། བདེ་བྱེད་དང་། བདེ་འབྱུང་། དྲག་
པོ་སོགས་ནི་ལྷ་དབང་ཕྱུག་ཆེན་པོའི་མིང་ཡིན་ལ་དེ་ལ་གྲངས་བཅུ་་་་་
གཅིག་ཡོད་པ་ནི། འདོད་འཇོ་ལས། མ་སྐྱེས་རྐང་གཅིག་འཕེལ་དང་
238



བསྟོད། །དྲག་པོ་དང་ནི་བརྩོན་འགྲུས་ལྡན། །འཕྲོག་བྱེད་དེ་ནས་བདེ་
འབྱུང་དང་། སྤྱན་གསུམ་གཞན་ལས་རྒྱལ་བ་དང་། དབང་ལྡན་དང་
ནི་ས་གསུམ་པ། །དྲག་པོ་བཅུ་གཅིག་ཤེས་པར་བྱ། །ཞེས་གསུངས་པ་
ལྟར་དང་། བཻ་དཀར་ཉིད་ལས། གདབ་པ་བྱིས་པ་རིག་པ་ཅན། །ཏིལ་
བརྡུང་ཁྱིམ་སྐྱེས་ཚོང་བི། །བཀྲ་ཤིས་བཞི་མདོ་ཀླུ་མི་སྡུག །ཅེས་
གསུངས་པ་ལྟར་བྱེད་པ་བཅུ་གཅིག་ཡོད་པའི་རྒྱུ་མཚན་གྱིས་ཡིན་ནོ། །
ཡང་བཅུ་གཉིས་ཀྱི་མིང་ལ།
ཉི་མ་རྟེན་འབྲེལ་ཁྱིམ་བཅུ་གཉིས། །ཞེས་པ་སྟེ། འདོད་འཇོ་
ལས། དབང་པོ་བྱེད་པོ་ལས་པ་དང༌། །ཆོར་འབབ་བསྟོད་བྱེད་སྔོན་
མིན་དང་། །མིག་གཟུགས་ཁྱབ་འཇུག་འོད་ཅན་དང་། །ཆུ་བདག་
བཤེས་གཉེན་ཉིད་ཀྱང་ངོ་། །ཞེས་གསུངས་པ་ལྟར་ཉི་མ་ལ་ཁྱིམ་གྱི་
བདག་པོ་བཅུ་གཉིས་ཡོད་པ་དང༌། བཻ་དཀར་ལས། མ་རིག་འདུ་བྱེད་
རྣམ་པར་ཤེས། །མིང་གཟུགས་སྐྱེ་མཆེད་རེག་པ་དང་། །ཚོར་བ་སྲེད་པ་
ལེན་པ་དང་། །སྲེད་པ་སྐྱེ་བ་རྒ་ཤིའོ། །ཞེས་གསུངས་པ་ལྟར་རྟེན་
འབྲེལ་བཅུ་གཉིས་ཡོད་པ་དང་། ཡང་། ལུག་གླང་འཁྲིག་པ་ཀརྐུཊ། །
སེངྒེ་བུ་མོ་སྲང་སྡིག་གཞུ། །ཆུ་སྲིན་བུམ་པ་ཉ་རྣམས་སོ། །ཞེས་གསུངས་
པ་ལྟར། ཉི་ཁྱིམ་བཅུ་གཉིས་ཡོད་པའི་རྒྱུ་མཚན་གྱིས་ཡིན་ནོ། །
ཡང་བཅུ་གསུམ་གྱི་མིང་ལ།
འདོད་པ་ལུས་མེད་མྱོས་བྱེད་དང་། །གདུགས་རིམ་སྣ་
239



ཚོགས་བཅུ་གསུམ་གྲགས། །ཞེས་པ་སྟེ། གློག་གི་འོད་ཅན་མ་དང་།
ཐིག་ལེ་མཆོག་མ་དང་། པད་དཀར་མ་དང་། ལག་བཟང་མ་དང་།
དགའ་བའི་ཤིང་རྟ་མ་དང་། རབ་ཏུ་མྱོས་བྱེད་མ་དང་། མེ་ནཱ་ཀ་དང་།
སྒྲ་འདྲེས་མ་དང་། ལེགས་རྒྱུན་མ་དང་། མུཉྫ་སྐྱེས་མ་དང་། ཡ་ལྷུམཥཱ་
དང་། ཆུ་ཤིང་བརླ་ཅན་མ་དང་། སྐེད་ལེགས་མ་སྟེ་ལྷའི་སྨད་འཚོང་མ་
བཅུ་གསུམ་ཡོད་པ་ལ། དེ་དག་འདོད་པའི་རྒྱུ་ཡིན་པ་དང་། ལུས་མེད་
བདག་པོ་སྟེ་བདུད་ཀྱི་ཆོ་འཕྲུལ་ཡིན་པ་དང་། འདོད་པས་མྱོས་པར་
བྱེད་པའི་རྒྱུ་མཚན་གྱིས་དེ་དག་བཅུ་གསུམ་གྱི་བརྡར་བཞག་པ་དང་་་་
མཆོད་རྟེན་ལ་གདུགས་རིམ་པ་བཅུ་གསུམ་ཡོད་པ་དང་། འདོད་པ་
དང་། དུས་དང་། གང་བ་ལ་སོགས་པ་སྣ་ཚོགས་ཀྱི་ལྷ་ལ་བཅུ་གསུམ་
ཡོད་པའི་རྒྱུ་མཚན་གྱིས་ཡིན་ནོ། ། །
ཡང་བཅུ་བཞིའི་མིང་ལ།
སྲིད་ཡིད་མ་ནུ་ཤེད་བུ་རྣམས། །བཅུ་བཞིའི་མིང་དུ་མཁས་
རྣམས་སྨྲ། །ཞེས་པ་སྟེ། འདོད་གཟུགས་ཀྱི་ཕྱེ་བས་ལྷ་ལ་བརྒྱད་དང་
སྐྱེ་གནས་ཀྱིས་ཕྱེ་བས་དུད་འགྲོ་ལ་བཞི། མི་དང་དམྱལ་བ་སྟེ་སྲིད་པ་
བཅུ་བཞི་ཡོད་པར་དུས་འཁོར་ལས་བཤད་པ་དང་། དེས་ན་དེ་འདྲའི་
སེམས་ཅན་ནམ་ཡིད་ཅན་རིས་བཅུ་བཞི་ཡོད་པ་དང་། མ་ནུ་དང་ཤེད་
བུ་ནི་མི་ལ་འཇུག་པས་རྒྱལ་རིགས་ལ་རྐང་ཐང་དང་། རྟ་པ། གླང་ཆེན།
ཤིང་རྟ་པ་བཅས་བཞི་དང༌། བྲམ་ཟེའི་རིགས་ལ་ནགས་གནས་དང་།
240



ཚོང་པ། སྨན་པ་སྟེ་གསུམ། དམངས་རིགས་ལ་ས་གཞི་རྨོ་བ་དང་། བ་
ལང་སྐྱོང་བ། འཇིམ་ལས་པ། ཁྱིམ་གནས་པ་བཅས་བཞི་སྟེ་མི་རིགས་
བཅུ་བཞི་ཡོད་པའི་དབང་གིས་ཡིན་ནོ། །
ཡང་བཅོ་ལྔའི་མིང་ལ།
ཚེས་དང་ཉིན་ཞག་བཅོ་ལྔར་གྲགས། །ཞེས་པ་སྟེ། རགས་
པར་ཟླ་བའི་ཕྱོགས་རེར་ཚེས་ཞག་དང་ཉིན་ཞག་བཅོ་ལྔ་རེ་ཡོད་པའི་
རྒྱུ་མཚན་གྱིས་ཡིན་ནོ། ། །
ཡང་བཅུ་དྲུག་གི་མིང་ལ།
མི་བདག་རྒྱལ་པོ་བཅུ་དྲུག་ལ། །ཞེས་པ་སྟེ། ཨངྒ་དང་། མ་ག་
དྷ་དང་། ཀོ་ས་ལ་དང་། ཀ་ཤི་ཀ་དང་། ཤྲཱི་ཛེ་དང་། མ་ལ་དང་། བུནྟ་
དང་། སྲེག་པ་དང་། ཀཱ་མ་དང་། ཨབནྟི་དང་། ཀུ་རུ་དང་། ལྡ་ལེན་
དང་། བཏྠ་དང་། དབལ་སྡེ་དང་། ཡ་བ་ན་དང་། ཀམྨོ་སྟེ་ཡུལ་ཆེན་
བཅུ་དྲུག་པོ་དེའི་མི་བདག་གམ། རྒྱལ་པོ་བཅུ་དྲུག་ཡོད་པའི་རྒྱུ་མཚན་
གྱིས་ཡིན་ནོ། །
ཡང་བཅོ་བརྒྱད་ཀྱི་མིང་ལ། །
ཉེས་སྐྱོན་ཁམས་རྣམས་བཅོ་བརྒྱད་མིང༌། །ཞེས་པ་སྟེ།
གཟུགས་མི་སྡུག་པ་དང་། སྐྲ་བྱི་བ་དང་། དཔྲལ་པ་ཆུང་བ་དང་།
མདོག་སེར་སྐྱ་དང་། མིག་སེར་བ་དང་། སྨིན་མཚམས་མ་འབྱར་བ་
དང་། སྣ་ལེབ་པ་དང་། སོ་སྟོ་བ་དང་། རིག་པ་དང་། མིག་ཟླུམ་པ་
241



དང་། མིག་ཆུང་བ་དང་། ཕྱི་ནང་དུ་སྐུར་བ་དང་། ལྟོ་བ་ཆེ་བ་དང་།
དཔུང་པ་དང་རྗེ་ངར་ཐུང་བ་དང་། སྤུ་ཅན་དང་ལག་པ་དང་རྐང་པ་
མི་མཉམ་པ། ཚིགས་སྦོམ་པ་དང་། ཁ་དང་ལུས་ལས་དྲི་ངན་པ་འབྱུང་
བ་སྟེ་ལུས་ལ་མི་སྡུག་པའི་ཉེས་པའམ་སྐྱོན་བཅོ་བརྒྱད་ཡོད་པ་དང་།
མིག་སྣ་ལྕེ་ལུས་ཡིད་ཀྱི་རྣམ་པར་ཤེས་པའི་ཁམས་སོགས་བརྟན་པ་་་་་
རྣམ་ཤེས་ཀྱི་ཁམས་དྲུག རྟེན་དབང་པོའི་ཁམས་དྲུག དམིགས་པ་ཡུལ་
གྱི་ཁམས་དྲུག་སྟེ་ཁམས་བཅོ་བརྒྱད་ཡོད་པའི་རྒྱུ་མཚན་གྱིས་ཡིན་ནོ། །
ཡང་ཉེར་བཞིའི་མིང་ལ།
རྒྱལ་བ་ཡུལ་ནི་ཉེར་བཞིར་བརྗོད། །ཅེས་པ་སྟེ། ལངྐར་
གཤེགས་པའི་མདོ་ལས་གསུངས་པའི་རྒྱལ་བ་སྟེ་སངས་རྒྱས་ཉེར་བཞི་་
ཡོད་པ་དང་། བདེ་མཆོག་སོགས་ནས་བཤད་པའི་ཕྱི་ནང་གི་ཡུལ་ཉེར་
བཞི་ཡོད་པའི་རྒྱུ་མཚན་གྱིས་ཡིན་ནོ། །
ཡང་ཉེར་ལྔའི་མིང་ལ།
དེ་ཉིད་ཉི་ཤུ་རྩ་ལྔ་སྟེ། །ཞེས་པ་སྟེ། རྣ་བ་དང་། པགས་པ་དང་།
མིག་དང་། ལྕེ་དང་། སྣ་དང་། ལག་པ་དང་། རྐང་པ་དང་། འཕོངས་
དང་། འདོམས་དང་། ངག་དང་། ཡིད་དང་། སྒྲ་དང་། རེག་དང་།
གཟུགས་དང་། རོ་དང་། དྲི་དང་། ནམ་མཁའ་དང་། ས་དང་། ཆུ་དང་།
མེ་དང་། རླུང་དང་། གཙོ་བོ་དང་། ཆེན་པོ་དང་། ང་རྒྱལ་དང་། སྐྱེས་
བུ་སྟེ། དེ་རྣམས་ལ་མུ་སྟེགས་གྲངས་ཅན་པ་རྣམས་ཀྱིས་དེ་ཉིད་ཉེར་ལྔ་
242



ཞེས་ཟེར་པའི་རྒྱུ་མཚན་གྱིས་ཡིན་ནོ། །
ཡང་ཉེར་བདུན་གྱི་མིང་ལ།
ཡང་འཁོར་ལོ་སྐར་མ་ཉེར་བདུན་མིང་། །ཞེས་པ་སྟེ། རྒྱུ་སྐར་
གྱི་ལོངས་སྤྱོད་མཚུངས་པའི་འཁོར་ལོ་ཉེར་བདུན་ཡོད་པ་དང་།
ལོངས་སྤྱོད་ཀྱི་དབང་གིས་གྲོ་བཞིན་བྱི་བཞིན་གཉིས་གཅིག་ཏུ་བྱས་ན་
རྒྱུ་སྐར་ཡང་ཉེར་བདུན་ཡོད་པའི་རྒྱུ་མཚན་གྱིས་ཡིན་ནོ། །
ཡང་སུམ་ཅུ་སོ་གཉིས་ཀྱི་མིང་ལ།
སོ་དང་གཉིས་སྐྱེས་སུམ་ཅུ་གཉིས། །ཞེས་པ་སྟེ། མི་ཕལ་པ་ལ་
མཐའ་འགྲམ་རྫོགས་ན་སོ་སུམ་ཅུ་སོ་གཉིས་འབྱུང་པ་དང་གཉིས་སྐྱེས་
ཀྱང་དེའི་མིང་གི་རྣམ་གྲངས་ཡིན་པའི་རྒྱུ་མཚན་གྱིས་ཡིན་ནོ། །
སྟོང་པ་ནམ་མཁའ་རྣམས་ནི་ཐིག །ཅེས་པ་ནི། གནས་འཛིན་
ཐིག་ལེའི་གཟུགས་ཀྱི་མིང་བརྡ་ཡིན་ནོ། །
གྲངས་ཀྱི་མིང་གི་མངོན་བརྗོད་འདི། །རྡོ་རྗེའི་ཚིག་དོན་
སྦས་ཚུལ་དུ། །བརྗོད་པར་རྗེས་གྲུབ་བཏགས་པའི་ཕྱིར། །ཚད་
དུ་བཟུང་བར་མི་ནུས་ཀྱང་། །གྲགས་ཆེ་ཉེར་མཁོ་དེ་ཙམ་མོ། །
ཞེས་པ་ནི། གྲངས་ཀྱི་མིང་མངོན་པར་བརྗོད་པ་འདི་ཉིད་ཀྱང་དཔལ་
དང་པོའི་སངས་རྒྱས་ཀྱི་རྒྱུད་དུ་རྡོ་རྗེའི་ཚིག་གིས་དོན་སྦས་པའི་ཚུལ་
དུ་བརྗོད་པར་རྗེས་གྲུབ་བམ་བཏགས་མིང་ཡིན་པའི་ཕྱིར། མཐའ་འདི་
ཙམ་དུ་ཟད་ཅེས་ཚད་དུ་བཟུང་བར་མི་ནུས་ཀྱང་ཐམས་ཅད་ལ་སྤྱི་་་་་
243



ཁྱབ་ཏུ་གྲགས་ཆེ་ཞིང་རྒྱུད་དོན་འཆད་པ་ལ་ཉེ་བར་མཁོ་བ་དེ་ཙམ་་་་
ཡིན་ཞེས་པའོ།། །།
ཞེས་གྲངས་ཀྱི་མངོན་བརྗོད་ཀྱི་དོན་རྣམ་པར་བཤད་པ་འདི་ཡང་
བློ་གསལ་གཞོན་ནུ་ཚེ་བརྟན་བཀྲ་ཤིས་ལགས་ནས་བསྐུལ་ངོར་དགེ་་་་
སློང་དབང་ཕྱུག་ཆོས་བཟང་གིས་བྲིས་པའོ།། །།
244



མཇུག་གི་གཏམ།
དེ་ཡང་སྔོན་བྱོན་གྱི་རྒྱ་བོད་ལོ་པཎ་རིམ་བྱོན་ནས་ད་བར་བོད་ཀྱི་
བཅུ་ཕྲག་རིག་གཞུང་གོང་འཕེལ་བྱུང་བའི་ཁྲོད་དུ་མངོན་བརྗོད་རིག་་
པའི་གཞུང་དང་མངོན་འགྲེལ་བགྲང་གིས་མི་ལང་བ་བྱུང་བ་དེ་དག་་་
ལས། ལ་ལ་ནི་ཚིག་དཀྲི་ཞིང་གཏིང་ཟབ་པ། འགའ་ཞིག་ནི་ཧ་ཅང་
བསྡུས་ཤིང་གསལ་ཁ་དེ་ཙམ་མེད་པ། མདོར་ན་དུས་རབས་སོ་སོའི་
དགོས་མཁོ་ལ་དམིགས་ནས་མཁོ་སྤྲོད་བྱས་པ་ཤ་སྟག་འདུག
དེས་ན་དེང་དུས་ཀྱི་སློབ་གྲྭ་འབྲིང་ཆུང་ཁག་གི་ཁྲིད་སྟངས་ཀྱི་་་་་
གོམས་འགྲོས་དང་སློབ་ཕྲུག་དག་གི་མོས་འདུན་གཞིར་འཛིན་ནས་་་་
བཤད་ན་ཅུང་ཙམ་བར་ཐག་འདུག་པས། དགོས་དབང་གི་བར་སྟོང་
དེ་སྐོང་ཕྱིར། ངེད་ཅག་ཚོས་རང་རང་སོ་སོའི་ལོ་མང་པོའི་སློབ་ཁྲིད་
ཁྲོད་ཀྱི་དགོས་མཁོ་དང་ཉམས་མྱོང་བསགས་པར་བརྒྱུད་ནས་ད་རེས་་
ཀྱི་གོ་སྐབས་འདི་དང་བསྟུན་ཏེ། དེང་དུས་ཀྱི་སློབ་གྲྭ་འབྲིང་ཆུང་ཁག་
གི་ཁྲིད་སྟངས་གོམས་འགྲོས་དང་བསྟུན་གང་ཐུབ་སྒོས་མཁོ་སྤྲོད་ཡོང་་་
ཆེད་འགྲེལ་སྟངས་ཀྱི་ཐད་དུའང་ཅུང་ཙམ་ཁ་བསྒྱུར་ཞིང་ཚིག་དོན་གོ་
བདེ་ཁ་གསལ་གྱི་དེབ་ཆུང་འདི་འདྲ་ཞིག་ཆེད་དུ་བསྒྲིགས་ནས་ཕུལ་་་་
བ་ལགས།
གཞན་ཡང་དེབ་ཆུང་འདི་ཉིད་གྲུབ་པ་ལ་ཅུང་ཟད་བཤད་ན་་་་་་
245



སྔར་ལོ་འགའི་སྔོན་དུ་རྒན་དཔལ་བཀྲ་ལགས་ཀྱིས་སློབ་ཕྲུག་ཚོར་ཁྲིད་
གནང་མཛད་པའི་ཁྲིད་གཞི་རྩོམ་འཕྲོ་ཅན་ཞིག་ཕྱིར་བླངས་ནས་འདི་་
བདག་གིས་ཁྲིད་ཟིན་པས་དེ་རིང་ཁྱོད་ཀྱིས་ཁྱེར་གསུངས་ནས་བདག་
ལ་གནང་བ་ལྟར་ད་ལོ་བདག་གིས་ཀྱང་རྒན་དཔལ་བཀྲ་མཆོག་གི་་་་་་
ཁྲིད་གཞི་རྩོམ་འཕྲོ་ཅན་དེའི་གཞི་རྩའི་སྟེང་དུ་བུ་ཆུང་བསྟན་པ་རིན་་་
ཆེན་( ཁྲི་འདུ་རྫོང་དྲན་ཆེན་གྲོང་རྡལ་བཅལ་སྡོད་ལྟེ་གནས་སློབ་གྲྭའི་
དགེ་རྒན་ཡིན་)ལག་རོགས་སུ་བཙལ་ཏེ་རྩོམ་གྱི་འགྲེལ་འཕྲོ་ཕུད་རྗེས།
གློག་ཀླད་དུ་བཙུད་ཞོར་མགོ་མཐའ་བར་གསུམ་ཞུས་དག་དང་དག་་་་
བཅོས་ཡང་ཡང་བྱས་མཐར། དགེ་བའི་བཤེས་གཉེན་ཆེན་མོ་སྐྱུ་རའི་
བསམ་གཏན་རྣམ་རྒྱལ་མཆོག་གི་སྐུ་དྲུང་དུ་དགེ་སྐྱོན་གྱི་ཐད་གདེང་་་
འཇོག་གམ་དགོངས་འཆར་ལྷུགས་པོར་གནང་བར་གཟིགས་ཞིབ་ཏུ་་་
ཕུལ་ཏེ་ཁོང་གིས་སློབ་སྟོན་ནན་ཏན་དུ་སྩལ་བ་བཅས་ལ་བརྟེན་ནས་
གྲུབ་ཅིང་། གྲོགས་པོ་ཀུན་དགའ་ཚེ་རིང་ལགས་ཀྱིས་དཔེ་སྒྲིག་ཐད་
རོགས་རམ་གནང་བ་ལགས། འདི་ལ་འགལ་འཁྲུལ་མཆིས་པ་རྣམས་
མཁྱེན་སྤྱན་ཡངས་པའི་མཁས་མང་དག་གིས་དགོངས་ཡངས་གནང་
རོགས་ཞུ།
དེ་མཚུངས་སུ་དཔེ་དེབ་འདིའི་རྩོམ་གྱི་ཐོག་མཐའ་བར་གསུམ་དུ་
རང་གི་བཟའ་ཟླ་ཨོ་ཡོ་སྒྲོལ་མའི་ཐུགས་ཁུར་དང་རྒྱབ་སྐྱོར་ལ་བརྟེན་་་
ནས་ཡོངས་སུ་མཇུག་གྲུབ་པ་མ་ཟད། དཔེ་སྐྲུན་གྱི་འགྲོ་སོང་ཡོངས་
246



རྫོགས་མོ་རང་གིས་སྩལ་བ་ལགས་པས་བདག་གིས་ཀྱང་སྙིང་ཐག་པ་་༌
ནས་ཁོ་མོར་ཚེ་རབས་ཐམས་ཅད་དུ་དལ་བའི་རྟེན་ཐོབ་བཤེས་བཟང་
བསྟེན་པ་དང་། ཁ་ལས་ཀླུང་རྟ་དར་ཞིང་སྲིད་ཞི་ཕུན་ཚོགས་རྒྱས་པའི་
བཀྲ་ཤིས་སྨོན་འདུན་ཞུ་བ་ཡིན།
མཁྱེན་ལྡན་དངུལ་ཆུ་ཆོས་བཟང་དགོངས་ཀློང་ལས། །ལེགས་
འཁྲུངས་མངོན་བརྗོད་རྒྱ་མཚོའི་ཆུ་ཐིགས་འདི། །མི་ཉམས་གོང་འཕེལ་
གངས་ལྗོངས་རིག་མཛོད་དུ། །འགྲེལ་པ་འཇོག་པའི་སྐལ་བཟང་དེང་
འདིར་རྙེད། །དེས་ན་ཕན་དང་དགེ་བ་ཅི་མཆིས་པ། །བློ་གསལ་དོན་
གཉེར་སློབ་ཚོགས་བཅས་ལ་འབུལ། །འགྲེལ་འཕྱུགས་དྲི་མས་སྦགས་པ་
གང་མཆིས་དག །གཟུར་གནས་མཁས་རྣམས་སྤྱན་སྔར་མཐོལ་ཞིང་
འཆགས། །དེ་སྐད་འདི་ཡང་གཟུགས་ཀྱི་རྩེ་མོ་ལ། །ལག་གིས་འཕུལ་
ཞིང་དབྱངས་ཀྱི་མེ་ཡིས་མཚན། །རི་ཡི་ཟུང་ལ་དབྱངས་འཇུག་མེ་དང་
ཟླ། །ས་མཐའ་ལྡན་པའི་འབོད་བྱ་ཅན་དེས་ཕུལ། །
247



མངོན་བརྗོད་ཀྱི་འགྲེལ་པ་མཐོང་བ་དོན་གསལ།
རྩོམ་པ་པོ། དགེ་ལེགས་བསོད་ནམས།
རྩོམ་སྒྲིག་འགན་འཁུར་པ། གཡུང་དྲུང་རིན་ཆེན།
མདུན་ཤོག་མཛེས་རིས་པ། རྡོ་འབུམ་དཔེ་འཕྲིན།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ཀན་སུའུ་འཕེལ་རྒྱུས་པར་ལས་ཀུང་སི།
དེབ་ཚད། ཧོ་སྨིས880xཧོ་སྨིས1230 1/32
དཔར་ཤོག 8
ཚིག་གྲུངས། ཁྲི13
པར་ཐེངས། 2009ལོའི་ཟླ12པར་པར་གཞི་དང་པོ་བསྒྲིགས།
དཔར་ཐེངས། 2009ལོའི་ཟླ12པར་དཔར་ཐེངས་དང་པོ་དཔར།
དབར་གྲངས། 11 000
དཔེ་རྟགས། ISBN 978-7-5421-1642-0
རིན་གོང་། སྒོར18. 00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག་
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



ISBN 978-7-5421-1642-0
978754216420">
(民文)定价:18.00元
